Sp. zn. sukls325513/2020

SOUHRN ÚDAJŮ O PŘÍPRAVKU

1.   NÁZEV PŘÍPRAVKU

Citalopram Aurovitas 20 mg potahované tablety


2.   KVALITATIVNÍ A KVANTITATIVNÍ SLOŽENÍ
Jedna potahovaná tableta obsahuje citalopramum 20 mg (ve formě citaloprami hydrobromidum). Pomocná látka se známým účinkem: Monohydrát laktosy.
Jedna potahovaná tableta obsahuje 45,72 mg monohydrátu laktosy.
Úplný seznam pomocných látek viz bod 6.1.


3.   LÉKOVÁ FORMA

Potahovaná tableta.
Bílé, bikonvexní, potahované tablety ve tvaru tobolky s vyraženým písmenem „A“ na jedné straně a půlicí rýhou mezi „0“ a „6“ na druhé straně. Tabletu lze rozdělit na stejné dávky.


4.   KLINICKÉ ÚDAJE

4.1  Terapeutické indikace
Léčba depresivních epizod.
Léčba panické úzkostné poruchy s agorafóbií nebo bez ní.

4.2  Dávkování a způsob podání
Dávkování

Citalopram se podává ve formě jedné perorální dávky buď ráno, nebo večer. Tablety lze užívat s jídlem nebo bez jídla, zapíjejí se tekutinou.

Dospělí
- Léčba depresivních epizod
Citalopram Aurovitas má být podáván v jedné perorální denní dávce 20 mg.
V závislosti na individuální odpovědi pacienta je možné zvýšit dávku až na maximální denní dávku
40 mg.
Antidepresivní účinek nelze očekávat dříve než za dva týdny po zahájení léčby. Léčba má pokračovat do doby, než bude pacient 4 – 6 měsíců bez symptomů. Citalopram se musí vysazovat pomalu; doporučuje se pomalé snižování dávky po dobu nejméně jednoho až dvou týdnů.


1/16

- Léčba panické úzkostné poruchy
Během prvního týdne je doporučená perorální denní dávka 10 mg, poté se dávka zvýší na 20 mg denně. V závislosti na individuální odpovědi pacienta je možné zvýšit dávku až na maximální denní dávku 40 mg.

Doporučená zahajovací dávka je 10 mg denně, která se postupně zvyšuje po 10 mg dle pacientovy odpovědi až na doporučenou dávku. Nízká počáteční zahajovací dávka je doporučená vzhledem k minimalizaci potenciálního zhoršení panických příznaků, které se obecně vyskytují na počátku léčby. Přestože při vyšších dávkách může dojít ke zvýšenému riziku vzniku nežádoucích účinků, pokud po několika týdnech bude při doporučené dávce pozorována nedostatečná odpověď, může být pro některé pacienty prospěšné postupné zvyšování dávky až na maximum 40 mg/den (viz bod 5.1).
Opatrnosti je třeba při úpravě dávkování u jednotlivých pacientů tak, aby se u nich udržovala co nejnižší účinná dávka.
Pacienti s panickou poruchou mají být léčeni po dostatečnou dobu, aby se zajistilo, že nemají žádné příznaky. Toto období může trvat několik měsíců nebo i déle.
Starší pacienti (> 65 let)
Dávka pro starší pacienty má být snížena na polovinu doporučené dávky, tj. 10-20 mg denně. Maximální doporučená denní dávka pro starší pacienty je 20 mg.
Pediatrická populace
Citalopram nemá být použit k terapii dětí a dospívajících do 18 let (viz bod 4.4).
Porucha funkce jater
Pro pacienty s lehkou až středně těžkou poruchou funkce jater je úvodní doporučená denní dávka 10 mg po dobu prvních dvou týdnů léčby. V závislosti na individuální odpovědi pacienta je možné zvýšit dávku až na maximální denní dávku 20 mg. U pacientů s těžkou poruchou funkce jater se doporučuje opatrnost a pečlivá titrace dávky (viz bod 5.2). Tyto pacienty je nutno klinicky sledovat.

Porucha funkce ledvin
U pacientů s lehkou až středně těžkou poruchou funkce ledvin není nutná úprava dávkování. Jelikož nejsou k dispozici informace o léčbě citalopramem u pacientů s těžkou poruchou funkce ledvin (clearance kreatininu do 20 ml/min), léčba se u nich nedoporučuje.
Pomalí metabolizátoři cytochromu CYP2C19
Pro pacienty, o nichž je známo, že jsou pomalí metabolizátoři enzymového systému CYP2C19, je doporučená úvodní denní dávka 10 mg po dobu prvních dvou týdnů léčby. V závislosti na individuální odpovědi pacienta je možné zvýšit dávku až na maximální denní dávku 20 mg (viz bod 5.2).
Při různých dávkovacích režimech je nutno předepisovat vhodné síly.

Příznaky z vysazení pozorované při přerušení léčby citalopramem
Léčba nesmí být přerušena náhle. Při přerušení léčby citalopramem má být dávka snižována postupně po dobu nejméně 1 nebo 2 týdnů, aby se snížilo riziko vzniku reakcí z vysazení (viz body 4.4 a 4.8). Pokud se po snížení dávky nebo po ukončení léčby objeví závažné symptomy, je možno zvážit návrat k předchozí předepsané dávce. Lékař pak může pokračovat ve snižování dávky, ale mnohem pomaleji.

4.3  Kontraindikace
Hypersenzitivita na léčivou látku nebo na kteroukoli pomocnou látku (uvedenou v bodě 6.1).


2/16

Citalopram je kontraindikován v kombinaci s linezolidem, pokud není k dispozici vybavení pro pečlivé sledování a monitorování krevního tlaku (viz bod 4.5).
Citalopram je kontraindikován u pacientů se získaným prodloužením QT intervalu nebo se syndromem
vrozeného dlouhého QT intervalu.

Je kontraindikováno souběžné užívání citalopramu s léčivými přípravky, o nichž je známo, že prodlužují
QT interval (viz bod 4.5).

IMAO (inhibitory monoaminooxidázy)
Některé případy vykazovaly příznaky serotoninového syndromu.
Citalopram nesmí být podáván pacientům užívajícím inhibitory monoaminooxidázy (IMAO) včetně
selegilinu v dávce přesahující 10 mg/den.
Citalopram nesmí být podáván 14 dní po přerušení léčby ireverzibilními IMAO nebo po dobu stanovenou po ukončení užívání reverzibilních IMAO (RIMA), jak je uvedeno v textech pro RIMA. Mezi ukončením léčby citalopramem a začátkem léčby IMAO je třeba zachovat interval 7 dní (viz bod 4.5).

4.4  Zvláštní upozornění a opatření pro použití
Léčba starších pacientů, pacientů se sníženou funkcí ledvin a jater a pacientů, o nichž je známo, že jsou pomalí metabolizátoři enzymového systému CYP2C19 (viz bod 4.2).
Pediatrická populace
Antidepresiva nemají být používána k terapii dětí a dospívajících do 18 let. Sebevražedné chování (pokus o sebevraždu a sebevražedné myšlenky) a hostilita (převážně agresivita, opoziční chování a hněv) byly v klinických studiích mnohem častěji pozorovány u dětí a dospívajících léčených antidepresivy v porovnání s těmi, kteří dostávali placebo.

Jestliže je na základě klinické potřeby rozhodnuto o léčbě, pak má být pacient pečlivě sledován pro výskyt
sebevražedných symptomů.
Navíc nejsou k dispozici dostačující údaje o dlouhodobé bezpečnosti použití u dětí a dospívajících týkající
se růstu, dospívání a rozvoje kognitivních a behaviorálních funkcí.

Paradoxní úzkost
Někteří pacienti s panickou poruchou mohou zaznamenat zesílení úzkostných symptomů na počátku léčby antidepresivy. Tato paradoxní reakce obvykle vymizí během prvních dvou týdnů od zahájení léčby. Ke snížení pravděpodobnosti paradoxního anxiogenního účinku se doporučuje zahájit léčbu nižší úvodní dávkou (viz bod 4.2).

Hyponatremie
Při léčbě SSRI byla vzácně hlášena hyponatremie, pravděpodobně v důsledku nepřiměřeného uvolňování antidiuretického hormonu (syndrom SIADH). Po přerušení léčby obvykle došlo k úpravě stavu. Toto riziko je vyšší především u starších pacientek.
Sebevražda/sebevražedné myšlenky nebo klinické zhoršení
Deprese je spojována se zvýšeným rizikem sebevražedných myšlenek, sebepoškozování a sebevraždy (příhod souvisejících se sebevraždou). Toto riziko přetrvává až do nástupu signifikantní remise. Jelikož se zlepšení nemusí projevit během několika prvních nebo dalších týdnů léčby, mají být pacienti pečlivě



3/16

sledováni až do té doby, dokud k tomuto zlepšení nedojde. Všeobecnou klinickou zkušeností je, že se riziko sebevraždy může v časných stadiích uzdravování zvýšit.

Také další psychiatrická onemocnění, u nichž je citalopram předepisován, mohou být doprovázeny zvýšeným rizikem příhod souvisejících se sebevraždou. Navíc mohou být tyto stavy komorbidní s depresivní epizodou. Při léčbě pacientů s dalšími psychiatrickými onemocněními se proto musí dodržovat stejná opatření, jako při léčbě pacientů s depresivní epizodou.

Pacienti, kteří mají v anamnéze před zahájením léčby příhody související se sebevraždou, nebo ti kteří vykazují významný stupeň sebevražedné představivosti před zahájením léčby, mají vyšší riziko sebevražedných myšlenek nebo pokusů o sebevraždu a musí být během léčby pečlivě sledováni. Meta- analýza placebem kontrolovaných klinických studií prováděných na dospělých s psychiatrickými poruchami prokázala ve srovnání s placebem vyšší riziko sebevražedného chování u mladých dospělých do 25 let léčených antidepresivy.

Pacienti, a zvláště ti, kteří mají zvýšené riziko, mají být během léčby pečlivě sledováni, a to především na začátku léčby a po změně dávkování. Pacienti (a jejich ošetřovatelé) mají být upozorněni na to, že je nutné sledovat jakékoliv zhoršení jejich stavu, vznik sebevražedného chování nebo myšlenek a neobvyklých změn chování a na to, že pokud se tyto příznaky objeví, musí okamžitě vyhledat lékařskou pomoc.
Akatizie/psychomotorický neklid
Užívání přípravků z řady SSRI/SNRI je spojeno s rozvojem akatizie charakteristické subjektivně nepříjemným či obavy budícím neklidem a potřebou častého pohybu, provázeného neschopností klidně sedět či stát. Výskyt těchto příznaků je nejpravděpodobnější během několika prvních týdnů léčby. U pacientů s uvedenými příznaky může být zvyšování dávky škodlivé.
Mánie
U pacientů s bipolární afektivní poruchou může dojít k přesmyku do manické fáze. Pokud pacient přejde
do manické fáze, citalopram musí být vysazen.

Příznaky z vysazení pozorované při přerušení léčby SSRI
Při vysazení léčby jsou nežádoucí účinky časté, a to zejména v případě náhlého vysazení (viz bod 4.8). V klinické studii prevence rekurence se vyskytovaly nežádoucí účinky po ukončení léčby citalopramem u 40 % pacientů oproti 20 % pacientů, kteří v léčbě citalopramem pokračovali.
Riziko vzniku příznaků z vysazení může záviset na několika faktorech zahrnujících délku léčby, dávkování během léčby a rychlost snižování dávky. Mezi nejčastěji hlášené reakce patří závratě, senzorické poruchy (včetně parestézií), poruchy spánku (včetně insomnie a živých snů), agitovanost nebo úzkost, nauzea a/nebo zvracení, třes, zmatenost, pocení, bolest hlavy, průjem, palpitace, emocionální nestabilita, podrážděnost a poruchy vidění. Obecně jsou tyto příznaky mírné až středně závažné, u některých pacientů však jejich intenzita může být závažná.

Tyto příznaky se obvykle vyskytují během několika prvních dnů po ukončení léčby, ale velmi vzácně se vyskytly i u pacientů, kteří zapomněli užít předepsanou dávku. Obvykle tyto příznaky spontánně vymizí během dvou týdnů, ale u některých pacientů mohou přetrvávat po delší dobu (2-3 měsíce nebo déle). Proto se doporučuje, aby při vysazování léčby byla dávka citalopramu postupně snižována během několika týdnů nebo měsíců dle individuální potřeby pacienta (viz bod 4.2 „Příznaky z vysazení pozorované při přerušení léčby“).




4/16

Diabetes
U pacientů s diabetes mellitus může léčba přípravkem z řady SSRI narušit glykemickou kontrolu. Může
být nutná úprava dávkování inzulínu a/nebo perorálních antidiabetik.
Epileptické záchvaty
Vznik záchvatů je potenciálním rizikem při podávání antidepresiv. Pokud u pacienta dojde ke vzniku záchvatů, musí být léčba citalopramem přerušena.
Citalopram se nemá podávat pacientům s nestabilní epilepsií a pacienti s léčebně zvládanou epilepsií musí být pečlivě sledováni. Pokud se četnost záchvatů zvýší, musí být citalopram vysazen.
ECT (elektrokonvulzivní terapie)
Klinické zkušenosti se souběžným podáváním SSRI a ECT jsou omezené, a proto je zapotřebí zvýšené
opatrnosti.

Krvácení
Při léčbě SSRI byly hlášeny případy prodloužení doby krvácení a/nebo poruchy krvácení jako ekchymóza, gynekologické krvácení, krvácení do gastrointestinálního traktu a další podkožní nebo slizniční krvácení (viz bod 4.8). U pacientů užívajících SSRI se doporučuje opatrnost, zejména při souběžném užívání přípravků ovlivňujících funkci trombocytů nebo jiných přípravků, které mohou zvýšit riziko krvácení a také u pacientů s výskytem krvácivých poruch v anamnéze (viz bod 4.5).
SSRI/SNRI mohou zvýšit riziko poporodního krvácení (viz body 4.6 a 4.8).

Serotoninový syndrom
Ve vzácných případech byl u pacientů užívajících SSRI hlášen serotoninový syndrom. Kombinace symptomů jako je agitovanost, tremor, myoklonus a hypertermie může naznačovat rozvoj tohoto syndromu (viz bod 4.5). V takovém případě musí být léčba citalopramem neprodleně přerušena a zahájena symptomatická léčba.
Serotonergní látky
Citalopram se nemá současně užívat s léčivými přípravky se serotonergními účinky, jako je sumatriptan nebo jiné triptany, tramadol, oxitriptan a tryptofan.
Psychóza
Léčba psychotických pacientů s depresivními epizodami může zvyšovat výskyt psychotických symptomů.

Rostlinné přípravky obsahující třezalku tečkovanou
Při souběžném užívání citalopramu a rostlinných přípravků obsahujících třezalku tečkovanou (Hypericum perforatum) může být častější výskyt nežádoucích účinků. Citalopram a přípravky obsahující třezalku tečkovanou nemají být proto podávány současně (viz bod 4.5).
Prodloužení QT intervalu
Bylo zjištěno, že citalopram způsobuje na dávce závislé prodloužení QT intervalu. Po uvedení přípravku na trh byly hlášeny případy prodloužení QT intervalu a ventrikulárních arytmií včetně torsade de pointes, a to převážně u žen s hypokalemií nebo s již existujícím prodloužením QT intervalu nebo jiným srdečním onemocněním (viz body 4.3, 4.5, 4.8, 4.9 a 5.1).

Opatrnost se doporučuje u pacientů se signifikantní bradykardií, nebo u pacientů s nedávno prodělaným infarktem myokardu nebo nekompenzovaným srdečním selháním.
Poruchy elektrolytové rovnováhy jako je hypokalemie nebo hypomagnesemie zvyšují riziko maligních
arytmií a mají být upraveny před zahájením léčby citalopramem.


5/16

U pacientů se stabilizovaným srdečním onemocněním se má před zahájením léčby zvážit EKG vyšetření.

V případě předávkování nebo poruchy metabolismu (např. porucha jater) se doporučuje monitorování EKG.
Pokud se během léčby citalopramem objeví známky srdeční arytmie, léčba má být přerušena a má být
provedeno EKG vyšetření.
Glaukom s uzavřeným úhlem
Přípravky SSRI včetně citalopramu mohou mít vliv na velikost zornice, který má za následek mydriázu. Tento mydriatický účinek má schopnost zúžit úhel oka, což má za následek zvýšení nitroočního tlaku a vznik glaukomu s uzavřeným úhlem, zvláště u predisponovaných pacientů. Citalopram má být proto používán s opatrností u pacientů s glaukomem s uzavřeným úhlem nebo s anamnézou glaukomu.

Sexuální dysfunkce
Selektivní inhibitory zpětného vychytávání serotoninu (SSRI)/inhibitory zpětného vychytávání serotoninu a noradrenalinu (norepinefrinu) (SNRI) mohou způsobit příznaky sexuální dysfunkce (viz bod 4.8). Byly hlášeny případy dlouhodobé sexuální dysfunkce, kdy příznaky přetrvávaly i po přerušení léčby SSRI/SNRI.
Monohydrát laktosy
Tento léčivý přípravek obsahuje laktosu. Pacienti se vzácnými dědičnými problémy s intolerancí galaktózy, úplným nedostatkem laktázy nebo malabsorpcí glukózy a galaktózy nemají tento přípravek užívat.
Sodík
Tento léčivý přípravek obsahuje méně než 1 mmol (23 mg) sodíku v jedné tabletě, to znamená, že je
v podstatě „bez sodíku“.
4.5  Interakce s jinými léčivými přípravky a jiné formy interakce

Farmakodynamické interakce
Na farmakodynamické úrovni byly hlášeny případy serotoninového syndromu při podávání citalopramu, moklobemidu a buspironu.

Kontraindikované kombinace
Inhibitory MAO
Souběžné použití citalopramu a inhibitorů MAO může vést k závažným nežádoucím účinkům včetně
serotoninového syndromu (viz bod 4.3).
Případy závažných a někdy fatálních reakcí byly hlášeny u pacientů užívajících SSRI v kombinaci s inhibitorem monoaminooxidázy (IMAO), včetně selektivního IMAO selegilinu a reverzibilních IMAO linezolidu nebo moklobemidu a u pacientů, kteří nedávno vysadili SSRI a zahájili léčbu IMAO.
U některých pacientů byly přítomny symptomy připomínající serotoninový syndrom. Mezi symptomy interakce léčivé látky s IMAO patří: agitovanost, tremor, myoklonus a hypertermie.

Prodloužení QT intervalu
Farmakokinetické a farmakodynamické studie mezi citalopramem a jinými léčivými přípravky, které prodlužují QT interval nebyly provedeny. Aditivní účinek citalopramu a těchto léčivých přípravků nelze vyloučit. Proto je souběžné podávání citalopramu a léčivých přípravků, které prodlužují QT interval, jako jsou antiarytmika třídy IA a III, antipsychotika (fenothiazinové deriváty, pimozid, haloperidol), tricyklická


6/16

antidepresiva, některé antimikrobiální látky (např. sparfloxacin, moxifloxacin, erythromycin i.v., pentamidin,  antimalarika,  zejména  halofantrin),  některá  antihistaminika  (astemizol,  mizolastin) kontraindikováno.

Pimozid
Souběžné podání jednotlivé dávky 2 mg pimozidu pacientům léčeným racemickým citalopramem v dávce 40 mg/den po dobu 11 dní vyvolalo zvýšení AUC a Cmₐₓ pimozidu, avšak nerovnoměrně v celé studii. Souběžné podání pimozidu a citalopramu vyvolalo prodloužení QT intervalu přibližně o 10 ms. Způsobená interakce byla zaznamenána už při nízkých dávkách pimozidu, proto je souběžné podávání citalopramu a pimozidu kontraindikováno.

Kombinace, které při použití vyžadují opatrnost
Selegilin (selektivní inhibitor MAO-B)
Farmakokineticko-farmakodynamická interakční studie souběžného podání citalopramu v denní dávce 20 mg a selegilinu (selektivní inhibitor MAO-B) v denní dávce 10 mg neprokázala klinicky významné interakce. Souběžné užívání citalopramu a selegilinu (v dávkách nad 10 mg denně) je kontraindikováno (viz bod 4.3).
Serotonergní léčivé přípravky
Lithium a tryptofan
V klinických studiích, v nichž byl citalopram podáván souběžně s lithiem, nebyly zjištěny žádné farmakodynamické interakce. Byly však zaznamenány zesílené účinky při souběžném podávání SSRI s lithiem či tryptofanem, proto souběžné podávání citalopramu s těmito léčivými přípravky má být prováděno s opatrností. Rutinní monitorování hladin lithia má pokračovat tak, jak je obvyklé.

Souběžné podávání se serotonergně působícími léčivými přípravky (např. tramadol, sumatriptan) může vést k zesílení účinků na 5-HT receptorech. Dokud nebudou k dispozici další informace, souběžné podávání citalopramu a 5-HT agonistů, jako je sumatriptan a jiné triptany, se nedoporučuje (viz bod 4.4).

Třezalka tečkovaná
Mohou se objevit farmakodynamické interakce mezi SSRI a rostlinnými přípravky obsahujícími třezalku tečkovanou (Hypericum perforatum), jež mohou vést ke zvýšení výskytu nežádoucích účinků (viz bod 4.4). Farmakokinetické interakce nebyly studovány.
Krvácení
Opatrnost je nutná u pacientů, kteří jsou souběžně léčeni antikoagulancii, léčivými přípravky ovlivňujícími  funkce  trombocytů,  jak  jsou  např.  nesteroidní  antiflogistika  (NSAID),  kyselina acetylsalicylová, dipyridamol a tiklopidin či jinými léčivy (např. atypická antipsychotika), která mohou zvýšit riziko krvácení (viz bod 4.4).
ECT (elektrokonvulzivní terapie)
Neexistují klinické studie, které by hodnotily riziko či přínos kombinovaného použití elektrokonvulzivní
terapie (ECT) a citalopramu (viz bod 4.4).
Alkohol
Nebyly prokázány žádné farmakodynamické či farmakokinetické interakce mezi citalopramem a alkoholem. Kombinace citalopramu a alkoholu se však nedoporučuje.
Léčivé přípravky indukující hypokalemii/hypomagnesemii



7/16

Souběžné užívání léčivých přípravků indukujících hypokalemii/hypomagnesemii vyžaduje opatrnost, neboť tyto stavy zvyšují riziko maligních arytmií (viz bod 4.4).

Léčivé přípravky snižující záchvatový práh
Léčivé přípravky SSRI mohou snižovat záchvatový práh. Při souběžném užívání jiných léčivých přípravků snižujících záchvatový práh je nutná opatrnost (např. antidepresiva (tricyklická, SSRI), neuroleptika (butyrofenony, fenothiaziny, thioxantheny), meflochin, bupropion a tramadol).
Farmakokinetické interakce
Biotransformace citalopramu na demetylcitalopram je zprostředkována izoenzymy CYP2C19 (přibližně 38 %), CYP3A4 (přibližně 31 %) a CYP2D6 (přibližně 31 %) systému cytochromu P450. Skutečnost, že je citalopram metabolizován více než jedním izoenzymem, znamená nižší pravděpodobnost inhibice jeho biotransformace, protože inhibice jednoho enzymu může být kompenzována aktivitou enzymu jiného. Při souběžném podávání citalopramu s jinými léčivými přípravky v klinické praxi je proto velmi nízká pravděpodobnost farmakokinetických interakcí.

Jídlo
Nebylo zjištěno, že by absorpce či jiné farmakokinetické vlastnosti citalopramu byly ovlivněny jídlem. Vliv jiných přípravků na farmakokinetiku citalopramu
Souběžné podávání s ketokonazolem (silný inhibitor CYP3A4) nezměnilo farmakokinetiku citalopramu.

Farmakokinetická interakční studie lithia a citalopramu neprokázala žádné farmakokinetické interakce (viz také výše).

Cimetidin
Cimetidin, známý enzymový inhibitor, způsobil mírné zvýšení průměrné hladiny citalopramu v ustáleném stavu. Při podání citalopramu v kombinaci s cimetidinem se proto doporučuje opatrnost. Souběžné podávání escitalopramu (aktivní enantiomer citalopramu) s omeprazolem 30 mg jednou denně (inhibitor CYP2C19) vedlo ke střednímu (přibližně 50%) zvýšení plazmatických koncentrací escitalopramu.  Při souběžném podávání s inhibitory CYP2C19 (např. omeprazol, esomeprazol, flukonazol, fluvoxamin, lansoprazol, tiklopidin) nebo cimetidinem je tedy nutná opatrnost. Může být nutná úprava dávky.

Metoprolol
Escitalopram (aktivní enantiomer citalopramu) je inhibitorem enzymu CYP2D6. Opatrnost se doporučuje, pokud je citalopram podáván souběžně s léčivými přípravky, které jsou metabolizované převážně tímto enzymem, a mají úzký terapeutický index, např. flekainid, propafenon a metoprolol (pokud je použit při srdečním selhání), nebo některými léčivými přípravky působícími na CNS, které jsou metabolizované převážně CYP2D6, např. antidepresiva jako desipramin, klomipramin a nortriptylin nebo antipsychotika jako risperidon, thioridazin a haloperidol. Může být nutná úprava dávky. Souběžné podávání s metoprololem vedlo ke dvojnásobnému zvýšení plazmatických hladin metoprololu, ale nezpůsobilo statisticky významné zvýšení účinku metoprololu na krevní tlak a srdeční rytmus.
Účinky citalopramu na jiné léčivé přípravky
Studie farmakokinetických/farmakodynamických interakcí při souběžném podávání citalopramu a metoprololu (substrát CYP2D6) ukázala dvojnásobné zvýšení koncentrací metoprololu, ale žádné statisticky signifikantní zvýšení účinku metoprololu na krevní tlak a srdeční tep u zdravých osob. Proto se doporučuje v případě souběžného podávání metoprololu a citalopramu opatrnost. Může být nutná úprava dávky.



8/16

Citalopram a demetylcitalopram jsou velmi slabými inhibitory CYP2C9, CYP2E1 a CYP3A4, a slabými inhibitory CYP1A2, CYP2C19 a CYP2D6 v porovnání s jinými SSRI, které jsou prokázanými silnými inhibitory.

Žádné změny, nebo jen velmi malé změny bez klinického významu byly pozorovány, pokud byl citalopram podáván společně se substráty CYP1A2 (klozapin a theofylin), CYP2C9 (warfarin), CYP2C19 (imipramin a mefenytoin), CYP2D6 (spartein, imipramin, amitriptylin, risperidon) a CYP3A4 (warfarin, karbamazepin (a jeho metabolit karbamazepin epoxid) a triazolam).
Nebyly pozorovány žádné farmakokinetické interakce mezi citalopramem a levomepromazinem či digoxinem (což naznačuje, že citalopram neindukuje ani neinhibuje P-glykoprotein).
Desipramin, imipramin
Farmakokinetické studie neprokázaly žádný účinek na hladinu citalopramu nebo imipraminu, ačkoli hladina desipraminu, primárního metabolitu imipraminu, byla zvýšena. Při souběžném podávání desipraminu a citalopramu bylo zaznamenáno zvýšení plazmatické koncentrace desipraminu. Může být potřebné snížení dávky desipraminu.

4.6  Fertilita, těhotenství a kojení
Těhotenství
Publikované údaje o těhotných ženách (více než 2500 expozic) nenaznačují žádnou malformační feto/neonatální toxicitu. Citalopram by však neměl být během těhotenství užíván, pokud to není nezbytně nutné a pouze po pečlivém zvážení poměru rizika a prospěšnosti.
Novorozenci matek, které užívaly citalopram do pozdních stadií těhotenství a zejména ve třetím trimestru, mají být sledováni. Je nutné se vyvarovat náhlého ukončení léčby během těhotenství.
Pokud těhotná žena užívá SSRI/SNRI ve vysokém stupni těhotenství, u novorozence se mohou vyskytnout následující symptomy: dechová deprese, cyanóza, apnoe, záchvaty, teplotní nestabilita, potíže s příjmem potravy, zvracení, hypoglykémie, hypertonie, hypotonie, hyperreflexie, třes, nervozita, podrážděnost, letargie, soustavný pláč, somnolence a spánkové potíže. Jedná se buď o důsledek serotonergních účinků nebo o příznaky z vysazení. Ve většině případů se komplikace objeví okamžitě či krátce (< 24 hodin) po porodu.

Epidemiologické údaje naznačují, že užívání SSRI během těhotenství, zvláště v jeho pozdním stádiu, může zvýšit riziko vzniku perzistující plicní hypertenze novorozenců (PPHN). Zjištěné riziko je přibližně 5 případů na 1000 těhotenství. V běžné populaci se objevují 1 až 2 případy PPHN na 1000 těhotenství.

Observační údaje naznačují zvýšené riziko (méně než dvojnásobné) poporodního krvácení po expozici
SSRI/SNRI během posledního měsíce před porodem (viz body 4.4 a 4.8).

Kojení
Citalopram se vylučuje do mateřského mléka. Odhaduje se, že kojené dítě může dostávat přibližně 5 % z denní dávky užité matkou v přepočtu na tělesnou hmotnost (mg/kg). U novorozenců nebyly pozorovány žádné nebo jen malé reakce. Dostupné informace však nejsou dostačující ke zhodnocení rizika pro dítě.
Doporučuje se opatrnost. Pokud je léčba citalopramem považována za nezbytnou, má být zváženo přerušení kojení.





9/16

Fertilita
Studie na zvířatech prokázaly, že citalopram může ovlivnit kvalitu spermií (viz bod 5.3). Spontánní hlášení u některých SSRI prokázala, že vliv na kvalitu spermií je reverzibilní. Vliv na lidskou fertilitu zatím nebyl pozorován.


4.7  Účinky na schopnost řídit a obsluhovat stroje
Citalopram má malý nebo mírný vliv na schopnost řídit nebo obsluhovat stroje.

Psychotropní látky však mohou zhoršit schopnost úsudku a reakce na náhlé situace. Proto musí být pacienti informováni o těchto účincích a upozorněni, že jejich schopnost řídit a obsluhovat stroje může být ovlivněna.
4.8  Nežádoucí účinky
Nežádoucí účinky pozorované při léčbě citalopramem jsou obvykle mírné a vyskytují se pouze přechodně. Nejčastěji se projevují během prvního či druhého týdne léčby a obvykle postupně slábnou. Nežádoucí účinky jsou popsány dle MedDRA klasifikace dle tříd orgánových systémů a frekvence výskytu.

Pro následující nežádoucí účinky byla nalezena souvislost s podanou dávkou: zvýšené pocení, sucho v ústech, insomnie, somnolence, průjem, nauzea a únava.

V tabulce je uveden výskyt nežádoucích účinků spojených s SSRI a/nebo citalopramem zaznamenaných u
≥ 1 % pacientů ve dvojitě zaslepených, placebem kontrolovaných klinických studiích nebo po uvedení na trh. Četnost je definována jako: velmi časté (≥ 1/10), časté (≥ 1/100 až < 1/10), méně časté (≥ 1/1000 až < 1/100), vzácné (≥ 1/10000 až < 1/1000), velmi vzácné (< 1/10000), není známo (z dostupných údajů nelze určit)


Třídy   orgánových systémů
Poruchy   krve   a lymfatického systému Poruchy    imunitního systému
Endokrinní poruchy


Poruchy metabolismu a
výživy




Psychiatrické poruchy
Frekvence výskytu


Není známo

Není známo Není známo
Časté
Méně časté Vzácné Není známo
Časté Méně časté
Nežádoucí účinky


Trombocytopenie

Hypersenzitivita, anafylaktická reakce Nepřiměřená sekrece ADH
Snížení chuti k jídlu, snížení tělesné hmotnosti
Zvýšení chuti k jídlu, zvýšení tělesné hmotnosti Hyponatremie
Hypokalemie
Agitovanost,  snížení  libida,  úzkost,  abnormální orgasmus (ženy), stav zmatenosti, abnormální sny, apatie
Agresivita,  depersonalizace,  halucinace,  mánie, euforie, zvýšení libida

10/16







Poruchy   nervového systému





Poruchy oka

Poruchy ucha a labyrintu


Srdeční poruchy



Cévní poruchy


Respirační,  hrudní  a
mediastinální poruchy



Gastrointestinální poruchy


Poruchy   jater   a
žlučových cest


Poruchy kůže a
podkožní tkáně


Poruchy   svalové   a kosterní  soustavy  a
Není známo Velmi časté Časté
Méně časté

Vzácné Není známo Méně časté
Není známo
Časté Velmi časté Méně časté
Není známo

Vzácné Není známo Časté
Méně časté Není známo Velmi časté
Časté

Není známo

Vzácné Není známo Velmi časté Časté
Méně časté Není známo
Časté
Panická  ataka,  bruxismus,  neklid,  sebevražedné myšlenky, sebevražedné chování1
Somnolence, insomnie, bolest hlavy
Tremor,  parestézie,  závrať,  poruchy  pozornosti, migréna, amnézie
Synkopa
Generalizovaný tonicko-klonický záchvat (grand mal), dyskineze, poruchy chuti
Konvulze, serotoninový syndrom, extrapyramidové poruchy, akatizie, poruchy hybnosti
Mydriáza (může vést až k akutnímu glaukomu s
uzavřeným úhlem) Poruchy zraku Tinnitus
Palpitace
Bradykardie, tachykardie
Prodloužení intervalu QT na EKG, ventrikulární arytmie včetně torsade de pointes2
Hemoragie Ortostatická hypotenze Zívání, rhinitida
Kašel
Epistaxe
Sucho v ústech, nauzea
Průjem, zvracení, zácpa, dyspepsie, bolest břicha,
flatulence, zvýšená salivace
Gastrointestinální   krvácení   (včetně
rektálního krvácení) Hepatitida
Abnormální jaterní texty
Zvýšené pocení Pruritus
Kopřivka, alopecie, purpura, fotosenzitivní reakce Ekchymóza, angioedém
Myalgie, artralgie


11/16

pojivové tkáně
Poruchy   ledvin   a
močových cest


Poruchy  reprodukčního systému a prsu



Celkové  poruchy  a reakce v místě aplikace


Méně časté
Časté Méně časté
Není známo

Velmi časté Časté Méně časté Vzácné


Retence moči
Impotence, poruchy ejakulace, selhání ejakulace
Ženy: Menoragie
Ženy: Metroragie, poporodní krvácení3
Muži: Priapismus, galaktorea Astenie
Únava Edém
Pyrexie, malátnost
1Během užívání citalopramu nebo záhy po přerušení léčby byly hlášeny případy sebevražedných představ
a sebevražedného chování (viz bod 4.4).
2Prodloužení QT intervalu
3Tento nežádoucí účinek byl hlášen u terapeutické skupiny SSRI/SNRI (viz body 4.4 a 4.6).

Fraktury kostí
Epidemiologické studie, především ty, které byly provedené u pacientů ve věku 50 let a výše, ukázaly zvýšené riziko fraktur kostí u těch pacientů, kteří užívají selektivní inhibitory zpětného vychytávání serotoninu (SSRI) nebo tricyklická (TCA) antidepresiva. Mechanismus vzniku tohoto rizika není znám.
Prodloužení QT intervalu
Po uvedení přípravku na trh byly hlášeny případy prodloužení QT intervalu a ventrikulárních arytmií včetně torsade de pointes, především u žen s hypokalemií nebo s již existujícím prodloužením QT intervalu či jiným srdečním onemocněním (viz bod 4.3, 4.4, 4.5, 4.9 a 5.1).

Příznaky z vysazení doprovázející ukončení léčby SSRI
Přerušení léčby citalopramem (zejména náhlé přerušení) často vede ke vzniku příznaků z vysazení. Jako nejčastější nežádoucí účinky byly hlášeny závratě, smyslové poruchy (zahrnující parestézii), poruchy spánku (zahrnující insomnii a živé sny), agitovanost nebo úzkost, nauzea a/nebo zvracení, třes, zmatenost, pocení, bolest hlavy, průjem, palpitace, emocionální labilita, podrážděnost a poruchy vidění. Tyto příznaky jsou obvykle mírně až středně závažné a zpravidla samovolně vymizí; u některých pacientů však mohou být závažné a/nebo dlouhotrvající. Proto se při ukončení léčby citalopramem doporučuje postupné snižování dávek (viz bod 4.2 a 4.4).

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv
Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek




12/16

4.9  Předávkování

Toxicita
Komplexní klinické údaje o předávkování citalopramem jsou omezené a v mnoha případech se jedná o souběžné předávkování více léky/alkoholem. Byly zaznamenány fatální případy předávkování samotným citalopramem, ve většině fatálních případů se však jednalo o předávkování při souběžné medikaci.
Symptomy
Při hlášených případech předávkování citalopramem byly zaznamenány následující symptomy: konvulze, tachykardie, somnolence, prodloužení intervalu QT, kóma, zvracení, třes, hypotenze, srdeční zástava, nauzea, serotoninový syndrom, agitovanost, bradykardie, závrať, raménková blokáda, prodloužení QRS, hypertenze, mydriáza, torsade de pointes, stupor, pocení, cyanóza, hyperventilace a atriální a ventrikulární arytmie.

Léčba předávkování
Neexistuje specifické antidotum citalopramu. Léčba je symptomatická a podpůrná. Je třeba zvážit podání aktivního uhlí, osmotických laxativ (např. síran sodný) a výplach žaludku. Při poruše vědomí je nutné pacienta intubovat. Je nutno sledovat EKG a vitální ukazatele.
U pacientů s městnavým srdečním selháním/bradykardií, u pacientů, kteří současně užívají léky, které prodlužují QT interval nebo u pacientů s narušeným metabolismem, např. s jaterním poškozením se v případě předávkování doporučuje monitorovat EKG.

5.   FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Antidepresivum, selektivní inhibitory zpětného vychytávání serotoninu, ATC kód: N06AB04
Citalopram je antidepresivum se silným a selektivním inhibičním účinkem na vychytávání 5-hydroxytryptaminu (5-HT, serotonin).
Mechanismus účinku a farmakodynamické účinky
Tolerance k inhibičnímu účinku citalopramu na vychytávání 5-HT se nedostavuje ani při dlouhodobém podávání.
Antidepresivní účinek pravděpodobně souvisí se specifickou inhibicí zpětného vychytávání serotoninu v neuronech mozku.
Citalopram nemá téměř žádné účinky na neuronální vychytávání noradrenalinu, dopaminu a kyseliny gama-aminomáselné. Citalopram nevykazuje žádnou nebo jen velmi malou afinitu vůči cholinergním, histaminergními a různým adrenergním, serotonergním a dopaminergním receptorům.

Citalopram je bicyklický derivát izobenzofuranu, který není chemicky příbuzný s tricyklickými a tetracyklickými antidepresivy či s jinými dostupnými antidepresivy. Hlavní metabolity citalopramu jsou rovněž selektivní inhibitory zpětného vychytávání serotoninu, byť méně účinné. Není známo, že by metabolity přispívaly k celkovému antidepresivnímu účinku.
Ve dvojitě zaslepené placebem kontrolované EKG studii u zdravých dobrovolníků byla změna oproti počáteční hodnotě QTcF (měřena s korekcí dle Fridericia) 7,5 (90% CI 5,9-9,1) ms při dávce 20 mg/den a 16,7 (90% CI 15,0-18,4) ms při dávce 60 mg/den (viz bod 4.3, 4.4, 4.5, 4.8 a 4.9).


13/16

5.2  Farmakokinetické vlastnosti
Obecné vlastnosti léčivé látky Absorpce
Citalopram je po perorálním podání rychle absorbován: maximální plazmatické koncentrace je dosaženo průměrně za 4 (1 – 7) hodiny. Absorpce je nezávislá na příjmu potravy. Biologická dostupnost po perorálním podání je přibližně 80 %.

Distribuce
Zdánlivý distribuční objem je 12-17 l/kg. Vazba citalopramu a jeho metabolitů na plazmatické proteiny je méně než 80 %.

Biotransformace
Citalopram je metabolizován na demethylcitalopram, didemethylcitalopram, citalopram-N-oxid a deaminovaný derivát kyseliny propionové. Derivát kyseliny propionové je farmakologicky neúčinný. Demethylcitalopram, didemethylcitalopram a citalopram-N-oxid jsou selektivními inhibitory vychytávání serotoninu, ale mají slabší účinek než původní látka.
Hlavním metabolizujícím enzymem je CYP2C19. Je možné, že se do určité míry podílí i CYP3A4 a CYP2D6.

Eliminace
Plazmatický poločas je přibližně 1,5 dne. Po systémovém podání je plazmatická clearance přibližně 0,3- 0,4 l/min a po perorálním podání je plazmatická clearance přibližně 0,4 l/min.
Citalopram je eliminován převážně játry (85 %), ale částečně (15 %) též ledvinami. Z podaného množství citalopramu je 12 - 23 % eliminováno močí v nezměněné formě. Jaterní clearance činí přibližně 0,3 l/min a renální clearance je 0,05-0,08 l/min.
Ustáleného stavu koncentrací je dosaženo za 1 – 2 týdny. Byla prokázána přímá úměrnost mezi ustálenou hladinou v plazmě a podanou dávkou. Při dávce 40 mg denně je dosaženo průměrné plazmatické koncentrace přibližně 300 nmol/l. Neexistuje jednoznačná souvislosti mezi plazmatickými hladinami citalopramu a terapeutickou odpovědí či nežádoucími účinky.
Charakteristiky určitých skupin pacientů
U starších pacientů byl prokázán delší biologický poločas a snížená hodnota clearance vlivem pomalejšího metabolismu. Citalopram se vylučuje pomaleji u pacientů se sníženou funkcí jater. Biologický poločas citalopramu je přibližně dvojnásobný a ustálený stav plazmatické hladiny citalopramu se ustaví na přibližně dvojnásobných hodnotách ve srovnání s pacienty s normální funkcí jater při podání stejné dávky. U pacientů s lehkou až středně těžkou poruchou funkce ledvin byl pozorován delší biologický poločas a mírné zvýšení expozice citalopramu. Citalopram se eliminuje pomaleji, bez významnějšího účinku na farmakokinetiku citalopramu. Pro léčbu pacientů se těžkou poruchou funkce ledvin (clearance kreatininu méně než 20 ml/min) nejsou k dispozici žádné údaje.
Polymorfismus
U pomalých metabolizátorů CYP2C19 byly pozorovány dvojnásobné plazmatické koncentrace escitalopramu ve srovnání s rychlými metabolizátory.
U pomalých metabolizátorů CYP2C19 nebyla zaznamenána výraznější změna expozice (viz bod 4.2).






14/16

5.3  Předklinické údaje vztahující se k bezpečnosti

Předklinické údaje získané na základě konvenčních farmakologických studií bezpečnosti, genotoxicity a hodnocení kancerogenního potenciálu neodhalily žádné zvláštní riziko pro člověka. Po opakovaném podání u potkanů byla v některých orgánech pozorována fosfolipidóza. Tento účinek byl reverzibilní po ukončení léčby. Akumulace fosfolipidů byla pozorována v dlouhodobých studiích na zvířatech s četnými kation-amfofilními přípravky. Klinický význam těchto výsledků není zřejmý.
Studie reprodukční toxicity prováděné na potkanech prokázaly kostní abnormality u mláďat, nikoli však zvýšené riziko malformací. Tyto účinky mohou souviset s farmakologickou aktivitou nebo mohou být důsledkem toxicity pro matku. Peri- a postnatální studie prokázaly snížené přežívání mláďat během období laktace. Potenciální riziko pro člověka není známo.
Studie na zvířatech prokázaly, že citalopram způsobuje snížení indexu fertility a těhotenského indexu,
snížení počtu implantací a abnormality spermií při hladinách vyšších, než jaké odpovídají expozici u lidí.

6.   FARMACEUTICKÉ ÚDAJE

6.1  Seznam pomocných látek
Jádro tablety:
Monohydrát laktosy Kukuřičný škrob Kopovidon
Sodná sůl kroskarmelosy Mikrokrystalická celulosa Magnesium-stearát
Obal tablety:
Hypromelosa 2910/6 Makrogol 400
Oxid titaničitý (E 171)

6.2  Inkompatibility
Neuplatňuje se.

6.3  Doba použitelnosti
3 roky

6.4  Zvláštní opatření pro uchovávání
Tento léčivý přípravek nevyžaduje žádné zvláštní podmínky uchovávání.

6.5  Druh obalu a obsah balení
Přípravek Citalopram Aurovitas potahované tablety je dostupný v čirých blistrech z PVC/PVdC-Al.




15/16

Velikosti balení: 28, 30, 56, 60, 98, 100 tablet.

Na trhu nemusí být všechny velikosti balení.
6.6  Zvláštní opatření pro likvidaci přípravku a pro zacházení s ním

Veškerý nepoužitý léčivý přípravek nebo odpad musí být zlikvidován v souladu s místními požadavky.
7.   DRŽITEL ROZHODNUTÍ O REGISTRACI

Aurovitas, spol. s r.o. Karlovarská 77/12 161 00 Praha 6 Česká republika
8.   REGISTRAČNÍ ČÍSLO/REGISTRAČNÍ ČÍSLA

30/303/19-C
9.   DATUM PRVNÍ REGISTRACE/PRODLOUŽENÍ REGISTRACE

Datum první registrace: 5. 11. 2020
10.  DATUM REVIZE TEXTU

22. 12. 2020


























16/16
