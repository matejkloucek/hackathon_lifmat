sp.zn. sukls149123/2019


SOUHRN INFORMACÍ O PŘÍPRAVKU
1. NÁZEV PŘÍPRAVKU

Katya 0,030 mg/0,075 mg obalené tablety



2. KVALITATIVNÍ A KVANTITATIVNÍ SLOŽENÍ
Léčivé látky:
Jedna obalená tableta obsahuje ethinylestradiolum 0,030 mg a gestodenum 0,075 mg.

Pomocné látky se známým účinkem:
Monohydrát laktosy 38 mg, sacharosa 20 mg
Úplný seznam pomocných látek viz bod 6.1.


3. LÉKOVÁ FORMA
Obalená tableta
Bílé kulaté bikonvexní obalené tablety bez značení.


4. KLINICKÉ ÚDAJE

4.1 Terapeutické indikace
Perorální kontracepce.

Rozhodnutí předepsat přípravek Katya by mělo být provedeno po zvážení jednotlivých současných rizikových faktorů ženy, zvláště rizikových faktorů pro žilní tromboembolismus (VTE), a toho, jaké je riziko VTE u přípravku Katya v porovnání s dalšími přípravky CHC (viz body 4.3 a 4.4).

4.2 Dávkování a způsob podání
Jak užívat přípravek Katya
Tablety se užívají v naznačeném pořadí každý den přibližně ve stejnou dobu. Během 21 po sobě následujících dnů se užívá jedna tableta denně. Užívání z nového balení začíná po sedmidenním intervalu bez užívání tablet, během kterého dojde ke krvácení z vysazení, které se objeví zhruba za 2-3 dny po užití poslední tablety a nemusí být ukončeno před zahájením užívání z dalšího balení.
Jak zahájit užívání přípravku Katya
Nepředcházelo-li užívání hormonální kontracepce (v předchozím měsíci)
Užívání tablet se zahájí první den přirozeného cyklu ženy (tzn. první den jejího menstruačního krvácení). Zahájit lze i během 2.-5. dne, ale doporučuje se použít navíc během prvních 7 dnů prvního cyklu bariérovou metodu kontracepce.
Přechod z jiného kombinovaného perorálního kontraceptiva (COC)
Žena by měla zahájit užívání přípravku Katya nejlépe hned následující den po užití poslední aktivní tablety předchozího kombinovaného perorálního kontraceptiva, nejpozději však v den následujícím po obvyklém intervalu bez užívání tablet nebo po období užívání placebo-tablet předchozího kontraceptiva.

1

Přechod z kontracepční metody obsahující pouze progestagen (minipilulka, injekce, implantát nebo z nitroděložního systému uvolňujícího progestagen (IUS))
Žena může být převedena z minipilulky kdykoliv. První tableta musí být užita den po užití jakékoli minipilulky. Při přechodu z implantátu nebo z IUS musí být Katya užita v den jeho vyjmutí, při přechodu z injekcí v den, kdy by měla být aplikována další injekce. Ve všech těchto případech je třeba doporučit použít navíc po dobu prvních 7 dnů užívání tablet bariérovou metodu kontracepce.
Užívání po potratu v prvním trimestru
Žena může zahájit užívání okamžitě. Pokud tak učiní, nepotřebuje další kontracepční opatření.
Užívání po porodu nebo po potratu ve druhém trimestru
Kojící ženy viz bod 4.6.
Ženě je třeba doporučit, aby zahájila užívání mezi 21. až 28. dnem po porodu u nekojících žen nebo po potratu ve druhém trimestru. Pokud zahájí užívání později, je třeba doporučit, aby použila navíc bariérovou metodu kontracepce po dobu prvních 7 dnů užívání tablet. Pokud však již předtím došlo k pohlavnímu styku, je třeba před skutečným zahájením užívání vyloučit těhotenství nebo musí žena vyčkat na první menstruační krvácení.

Postup při vynechání tablet
Pokud se užití tablety opozdí o méně než 12 hodin, není kontracepční ochrana narušena. Žena musí užít tabletu okamžitě, jakmile si chybu uvědomí a další tabletu pak užije v obvyklou dobu.
Je-li užití tablety opožděno o více než 12 hodin, kontracepční ochrana může být snížena. Další opatření se pak mohou řídit následujícími základními pravidly:
1. Užívání tablet nesmí být nikdy přerušeno na dobu delší než 7 dnů.
2.  K  dosažení  odpovídající  suprese  hypothalamo-hypofyzo-ovariální  osy  je  třeba  7  dnů
nepřerušeného užívání tablet.
V souladu s těmito pravidly lze v běžné praxi poskytnout následující doporučení:
- 1. týden
Uživatelka musí užít poslední vynechanou tabletu okamžitě, jakmile si chybu uvědomí, i kdyby to znamenalo užití dvou tablet současně. Poté pokračuje v užívání tablet v obvyklou dobu. Navíc je třeba používat v následujících 7 dnech bariérovou metodu kontracepce jako např. kondom. Pokud došlo v předchozích 7 dnech k pohlavnímu styku, je třeba uvážit možnost otěhotnění. Čím více tablet bylo vynecháno a čím blíže byly tyto tablety k pravidelnému intervalu bez užívání, tím větší je riziko otěhotnění.
- 2. týden
Uživatelka musí užít poslední vynechanou tabletu okamžitě, jakmile si chybu uvědomí, i kdyby to znamenalo užití dvou tablet současně. Poté pokračuje v užívání tablet v obvyklou dobu. Pokud žena užívala tablety pravidelně po dobu 7 dnů před první vynechanou tabletou, další kontracepční opatření nejsou nutná. Není-li tomu tak, nebo vynechala-li žena více než 1 tabletu, je třeba doporučit zvláštní kontracepční opatření po dobu 7 dnů.
- 3. týden
Vzhledem k nadcházejícímu intervalu bez užívání tablet je velké nebezpečí snížení spolehlivosti kontracepce. Přesto však upravením schématu užívání lze předejít snížení kontracepční ochrany. Bude- li se pacientka řídit některým z následujících dvou možných postupů, není třeba používat další kontracepční opatření za předpokladu, že po dobu 7 dnů předcházejících vynechání první tablety užila všechny tablety správně. Není-li tomu tak, žena musí zvolit první z následujících dvou možností a použít navíc další kontracepční opatření po dobu 7 dnů.

1.  Uživatelka musí užít poslední vynechanou tabletu okamžitě, jakmile si chybu uvědomí, i kdyby to znamenalo užití dvou tablet současně. Poté pokračuje v užívání tablet v obvyklou dobu. Užívání z následujícího balení pak zahájí okamžitě po využívání předchozího, tzn. že mezi baleními není

2

žádná přestávka. Krvácení z vysazení se pravděpodobně dostaví až po využívání druhého balení, ale během užívání tablet může dojít ke špinění nebo krvácení z vysazení.
2. Ženě lze také poradit, aby přerušila užívání tablet ze stávajícího balení. Tím vznikne interval 7 dnů bez užívání tablet včetně dnů, kdy byly tablety vynechány a následuje užívání z dalšího balení.

Pokud žena zapomene užít tablety a následně se nedostaví krvácení z vysazení v prvním normálním intervalu bez užívání tablet, je třeba zvážit možnost těhotenství.
Postup v případě zvracení/průjmu
Dojde-li během 3-4 hodin po užití tablety ke zvracení, nemusí dojít k úplnému vstřebání a lze aplikovat postup při vynechání tablety uvedený výše. Pokud není průjem extrémně silný, absorpci neovlivní, a proto není nutné užívat doplňkovou antikoncepci. Pokud silný průjem trvá 2 a více dnů, musí být aplikován postup při vynechání tablety.
Nechce-li žena měnit obvyklé schéma užívání tablet, musí užít zvláštní tabletu(y) z jiného balení.

Jak posunout nebo oddálit krvácení
Přeje-li si žena oddálit krvácení, musí pokračovat v užívání tablet z dalšího balení přípravku Katya bez obvyklé přestávky bez užívání tablet. Tak lze pokračovat podle potřeby až do využívání druhého balení, ne déle. Během této doby může žena pozorovat krvácení z vysazení nebo špinění. Po sedmidenním intervalu bez užívání tablet pak žena opět pokračuje v pravidelném užívání přípravku Katya.
Přeje-li si žena přesunout periodu na jiný den v týdnu, než na který vychází ve stávajícím schématu užívání, lze jí doporučit, aby zkrátila nastávající interval bez užívání tablet o tolik dnů, o kolik si přeje. Čím kratší bude interval, tím větší je riziko, že nedojde ke krvácení z vysazení, ale že bude docházet během užívání z následujícího balení ke krvácení z průniku nebo špinění (podobně jako při oddálení periody).

4.3 Kontraindikace
Kombinovaná hormonální antikoncepce (CHC) by se neměla používat u následujících stavů. Pokud se některý z těchto stavů objeví poprvé v průběhu užívání kombinovaného hormonálního kontraceptiva, užívání přípravku je třeba okamžitě ukončit.
•  Přítomnost nebo riziko žilního tromboembolismu (VTE)
o žilní  tromboembolismus  -  současný  žilní  tromboembolismus  (léčený  pomocí antikoagulancií) nebo anamnéza VTE (např. hluboká žilní trombóza [DVT] nebo plicní embolie [PE])
o známá dědičná nebo získaná predispozice pro žilní tromboembolismus, jako je rezistence na APC (včetně faktoru V Leiden), deficit antitrombinu III, deficit proteinu C, deficit proteinu S
o velký chirurgický zákrok s déletrvající imobilizací (viz bod 4.4)
o vysoké riziko žilního tromboembolismu v důsledku přítomnosti více rizikových faktorů (viz bod 4.4);
•  Přítomnost nebo riziko arteriálního tromboembolismu (ATE)
o arteriální  tromboembolismus  -  současný  arteriální  tromboembolismus,  anamnéza arteriálního tromboembolismu (např. infarkt myokardu) nebo prodromální stav (např. angina pectoris);
o cerebrovaskulární onemocnění - současná cévní mozková příhoda, anamnéza cévní
mozkové příhody nebo prodromálního stavu (např. tranzitorní ischemická ataka, TIA);
o známá hereditární nebo získaná predispozice k arteriálnímu tromboembolismu, jako je hyperhomocysteinémie a antifosfolipidové protilátky (antikardiolipinové protilátky, lupus antikoagulans);
o anamnéza migrény s fokálními neurologickými příznaky;
o vysoké riziko arteriálního tromboembolismu v důsledku vícečetných rizikových faktorů (viz bod 4.4) nebo přítomnosti jednoho závažného rizikového faktoru, jako je:


3

•  diabetes mellitus s cévními příznaky;
•  závažná hypertenze;
•  závažná dyslipoproteinémie
•  Přítomnost pohlavními steroidy ovlivnitelných malignit (pohlavních orgánů nebo prsů) nebo podezření na ně
•  Těžké jaterní onemocnění právě probíhající nebo v anamnéze až do navrácení hodnot jaterních funkcí k normálu
•  Existující benigní nebo maligní jaterní tumory nebo jejich výskyt v anamnéze
•  Vaginální krvácení s nediagnostikovanou příčinou
•  Hypersenzitivita na léčivé látky nebo na kteroukoli pomocnou látku uvedenou v bodě 6.1.

Přípravek Katya je kontraindikovaný při současném užívání léčivých přípravků obsahujících
ombitasvir/paritaprevir/ritonavir a dasabuvir (viz body 4.4 a 4.5).

4.4 Zvláštní upozornění a opatření pro použití
Pokud jsou přítomna jakákoli onemocnění nebo rizikové faktory uvedené níže, měla by být vhodnost
přípravku Katya s ženou prodiskutována.
V případě zhoršení nebo prvního výskytu jakéhokoli z těchto stavů nebo rizikových faktorů by mělo být ženě doporučeno, aby kontaktovala svého lékaře, který stanoví, zda by měla užívání přípravku Katya ukončit.

1. Cirkulační poruchy

Riziko žilního tromboembolismu (VTE)
Užívání  jakékoli  kombinované  hormonální  antikoncepce  (CHC)  zvyšuje  riziko  žilního tromboembolismu (VTE) ve srovnání s jejím neužíváním. Přípravky, které obsahují levonorgestrel, norgestimát nebo norethisteron jsou spojovány s nejnižším rizikem VTE. Další přípravky, jako je přípravek Katya mohou mít až dvakrát vyšší úroveň rizika. Rozhodnutí používat jakýkoli přípravek jiný než ten, který má nejnižší riziko VTE, by mělo být učiněno po diskusi se ženou, aby se zajistilo, že rozumí riziku VTE u přípravku Katya, rozumí, jak její současné rizikové faktory toto riziko ovlivňují a že riziko VTE je nejvyšší v prvním roce užívání léku. Existují také některé důkazy, že riziko je zvýšené, když je CHC opětovně zahájena po pauze v užívání trvající 4 týdny nebo déle.
U žen, které neužívají CHC a nejsou těhotné, se asi u 2 z 10 000 vyvine VTE v průběhu jednoho roku. U každé jednotlivé ženy však může být riziko daleko vyšší v závislosti na jejích základních rizikových faktorech (viz níže).
Odhaduje se¹, že z 10 000 žen, které používají CHC obsahující gestoden se u 9 až 12 žen vyvine VTE během jednoho roku; v porovnání s přibližně 6² případy u žen, které používají CHC obsahující levonorgestrel.
V obou případech je tento počet VTE za rok menší než počet očekávaný u žen během těhotenství nebo po porodu.
VTE může být fatální v 1-2 % případů.

¹Tyto incidence byly odhadnuty ze souhrnu dat z epidemiologických studií s použitím relativních rizik pro různé přípravky ve srovnání s CHC obsahující levonorgestrel.
²Střední bod rozmezí 5-7 na 10 000 WY (žen-roků) na základě relativního rizika pro CHC obsahující levonorgestrel oproti
jejímu nepoužívání přibližně 2,3 až 3,6






4

Počet příhod VTE na 10 000 žen za rok





















Extrémně vzácně byla hlášena trombóza u uživatelek CHC v dalších cévách, např. jaterních, mezenterických, renálních nebo retinálních žilách a tepnách.

Rizikové faktory VTE
Riziko žilních tromboembolických komplikací u uživatelek CHC se může podstatně zvyšovat u ženy, která má další rizikové faktory, zvláště pokud je přítomno více rizikových faktorů (viz tabulka).
Přípravek Katya je kontraindikován, pokud má žena více rizikových faktorů, které pro ni představují vysoké riziko žilní trombózy (viz bod 4.3). Pokud má žena více než jeden rizikový faktor, je možné, že zvýšení rizika je vyšší než součet jednotlivých faktorů - v tomto případě by mělo být zváženo její celkové riziko VTE. Pokud je poměr přínosů a rizik považován za negativní, neměla by být CHC předepisována (viz bod 4.3).
Tabulka: Rizikové faktory VTE


Rizikový faktor
Obezita (index tělesné hmotnosti nad 30 kg/m²)

Prodloužená   imobilizace,   velký chirurgický    zákrok,   jakýkoliv chirurgický zákrok, na nohách a pánvi, neurochirurgický zákrok  nebo  větší trauma
Poznámka
Při zvýšení BMI se významně zvyšuje riziko.
Zvláště důležité je zvážit, zda jsou také přítomny další rizikové faktory.
V  těchto  situacích  je  doporučeno  ukončit používání/užívání náplasti/pilulky/kroužku (v případě plánovaného chirurgického výkonu minimálně 4 týdny předem) a nezahajovat užívání/používání do dvou týdnů po kompletní remobilizaci. Měla by se použít další antikoncepční  metoda  pro  zabránění  nechtěnému těhotenství.
Antitrombotická léčba by měla být zvážena, pokud
přípravek Katya nebyl předem vysazen.






5

Poznámka:   dočasná   imobilizace, včetně cestování letadlem >4 hodiny může být také rizikovým faktorem VTE,  zvláště  u  žen  s  dalšími rizikovými faktory
Pozitivní  rodinná  anamnéza  (žilní tromboembolismus   kdykoli   u sourozence  nebo  rodiče,  zvláště  v relativně nízkém věku např. do 50 let věku).
Další onemocnění související s VTE



Vyšší věk





Pokud je suspektní hereditární predispozice, měla by být žena před rozhodnutím o používání jakékoli CHC odeslána k odborníkovi na konzultaci.


Zhoubné onemocnění, systémový lupus erythematodes, hemolyticko- uremický syndrom, chronické zánětlivé onemocnění střev (Crohnova choroba nebo ulcerózní kolitida a srpkovitá anémie.
Zvláště nad 35 let

Není žádná shoda o možné roli varixů a povrchové tromboflebitidy v nástupu nebo progresi žilní
trombózy.
Zvýšené riziko tromboembolismu v těhotenství a zvláště během šestinedělí musí být zváženo (pro informaci o „Těhotenství a kojení “ viz bod 4.6).

Příznaky VTE (hluboká žilní trombóza a plicní embolie)
V případě příznaků by mělo být ženě doporučeno, aby vyhledala naléhavou lékařskou péči a informovala lékaře, že užívá CHC.
Příznaky hluboké žilní trombózy (DVT) mohou zahrnovat:
-  jednostranný otok nohy a/nebo chodidla nebo podél žíly v noze;
-  bolest nebo citlivost v noze, která může být pociťována pouze vstoje nebo při chůzi
-  zvýšenou teplotu postižené nohy, zarudnutí nebo změnu barvy kůže nohy.

Příznaky plicní embolie (PE) mohou zahrnovat:
-  náhlý nástup nevysvětlitelné dušnosti nebo rychlého dýchání;
-  náhlý kašel, který může být spojený s hemoptýzou;
-  ostrou bolest na hrudi;
-  těžké točení hlavy nebo závrať způsobené světlem;
-  rychlý nebo nepravidelný srdeční tep.
Některé z těchto příznaků (např. „dušnost“, „kašel“) nejsou specifické a mohou být nesprávně interpretovány jako častější nebo méně závažné příhody (např. infekce dýchacího traktu).
Dalšími známkami cévní okluze mohou být: náhlá bolest, otok a světle modré zbarvení končetin. Pokud nastane okluze v oku, mohou se příznaky pohybovat od nebolestivého rozmazaného vidění, které může přejít do ztráty zraku. Někdy může nastat ztráta zraku téměř okamžitě.
Riziko arteriálního tromboembolismu (ATE)
Epidemiologické  studie  spojovaly  používání  CHC  se  zvýšeným  rizikem  arteriálního tromboembolismu (infarkt myokardu) nebo cerebrovaskulární příhody (např. tranzitorní ischemická ataka, cévní mozková příhoda). Arteriální tromboembolické příhody mohou být fatální.
Rizikové faktory ATE
Riziko arteriálních tromboembolických komplikací nebo cerebrovaskulární příhody u uživatelek CHC se zvyšuje u žen s rizikovými faktory (viz tabulka). Přípravek Katya je kontraindikován, pokud má žena jeden závažný rizikový faktor nebo více rizikových faktorů ATE, které pro ni představují riziko arteriální trombózy (viz bod 4.3). Pokud má žena více než jeden rizikový faktor, je možné, že zvýšení rizika je vyšší než součet jednotlivých faktorů - v tomto případě by mělo být zváženo její celkové riziko. Pokud je poměr přínosů a rizik považován za negativní, neměla by být CHC předepisována (viz bod 4.3).


6

Tabulka: Rizikové faktory ATE


Rizikový faktor Vyšší věk Kouření
Poznámka
Zvláště nad 35 let
Ženě by mělo být doporučeno, aby nekouřila, pokud chce používat CHC. Ženám ve věku nad 35 let, které dále kouří, by mělo být důrazně doporučeno, aby používaly jinou metodu antikoncepce.


Hypertenze
Obezita (index tělesné hmotnosti nad 30 kg/m²)
Pozitivní rodinná anamnéza (arteriální tromboembolismus   kdykoli   u sourozence  nebo  rodiče,  zvláště  v relativně nízkém věku např. do 50 let věku).
Migréna



Další   onemocnění   související s nežádoucími cévními příhodami

Při zvýšení BMI se významně zvyšuje riziko. Zvláště důležité u žen s dalšími rizikovými faktory
Pokud je suspektní hereditární predispozice, měla by být žena odeslána k odborníkovi na konzultaci před rozhodnutím o používání jakékoli CHC.


Zvýšení frekvence nebo závažnosti migrény během používání CHC (což může být prodromální známka cévní  mozkové  příhody)  může  být  důvodem okamžitého ukončení léčby
Diabetes mellitus, hyperhomocysteinémie, chlopenní srdeční vada a fibrilace síní, dyslipoproteinémie a systémový lupus erytematodes.

Příznaky ATE
V případě příznaků by mělo být ženě doporučeno, aby vyhledala naléhavou lékařskou péči a informovala lékaře, že užívá CHC.
Příznaky cévní mozkové příhody mohou zahrnovat:
-  náhlou necitlivost nebo slabost obličeje, paže nebo nohy, zvláště na jedné straně těla;
-  náhlé potíže s chůzí, závratě, ztrátu rovnováhy nebo koordinace;
-  náhlou zmatenost, problémy s řečí nebo porozuměním;
-  náhlé potíže se zrakem na jednom nebo obou očích;
-  náhlou, závažnou nebo prodlouženou bolest hlavy neznámé příčiny;
-  ztrátu vědomí nebo omdlení s nebo bez záchvatu.
Dočasné příznaky naznačují, že se jedná o tranzitorní ischemickou ataku (TIA).
Příznaky infarktu myokardu (IM) mohou zahrnovat:
-  bolest, nepříjemný pocit, tlak, těžkost, pocit stlačení nebo plnosti na hrudi, v paži nebo pod hrudní kostí;
-  nepříjemný pocit vyzařující do zad, čelisti, hrdla, paže, žaludku;
-  pocit plnosti, poruchu trávení nebo dušení;
-  pocení, nauzeu, zvracení nebo závratě;
-  extrémní slabost, úzkost nebo dušnost;
-  rychlý nebo nepravidelný srdeční tep.


2. Nádory
Karcinom děložního hrdla
V některých epidemiologických studiích bylo zaznamenáno zvýšené riziko karcinomu děložního hrdla při dlouhodobém užívání kombinovaných perorálních kontraceptiv (COC). Dosud však stále pokračují spory o tom, do jaké míry lze tento výsledek vztahovat k sexuálnímu chování a k dalším faktorům, jako je lidský papilloma virus (HPV).




7

Karcinom prsu
Meta-analýza z 54 epidemiologických studií hovoří o lehce zvýšeném relativním riziku (RR = 1,24) diagnózy karcinomu prsu u žen, které právě užívají COC. Toto zvýšené riziko postupně klesá během 10 let po ukončení užívání COC. . Vzhledem k tomu, že karcinom prsu je vzácný u žen do 40 let, zvýšení počtu diagnostikovaných karcinomů prsu u současných a dřívějších uživatelek COC je malé ve vztahu k celkovému riziku karcinomu prsu.
Tyto studie neposkytují důkaz kauzality. Příčinou pozorovaného zvýšení rizika karcinomu prsu u uživatelek COC může být časnější diagnóza, biologický účinek COC nebo kombinace obojího.
Karcinom prsu diagnostikovaný u současných nebo minulých uživatelek bývá klinicky méně pokročilý než u žen, které COC nikdy nepoužívaly.
Karcinomy jater
V ojedinělých případech byly u uživatelek COC diagnostikovány benigní a maligní jaterní tumory. Vzácně byly tyto tumory příčinou život ohrožujícího nitrobřišního krvácení. Objeví-li se silná bolest v nadbřišku, zvětšení jater nebo známky nitrobřišního krvácení u ženy užívající COC, je třeba v diferenciální diagnóze vzít v úvahu možnost hepatálního tumoru.

3. Ostatní stavy
U žen, které trpí hypertriglyceridemií, nebo které mají toto onemocnění v rodinné anamnéze, může být v průběhu užívání kombinovaných perorálních kontraceptiv (COC) zvýšené riziko pankreatitidy.
V případě akutní nebo chronické poruchy funkce jater musí být užívání Katya zastaveno dokud se jaterní funkční testy nevrátí k normálu. Steroidní hormony mohou být pacientkami s poruchou funkce jater špatně metabolizovány.

Přestože bylo u mnoha žen užívajících COC zaznamenáno lehké zvýšení krevního tlaku, klinicky významný vzestup je vzácný. Pokud se však v průběhu užívání COC rozvine klinicky signifikantní hypertenze, má být užívání kombinovaného perorálního kontraceptiva přerušeno a léčena hypertenze. Uzná-li lékař za vhodné, lze COC opět nasadit, pokud je antihypertenzní terapií dosaženo normálních hodnot krevního tlaku.
O zhoršení nebo prvním projevu následujících stavů se hovoří v souvislosti jak s těhotenstvím tak užíváním COC, ale důkaz souvislosti s užíváním COC není přesvědčivý: žloutenka a/nebo pruritus související s cholestázou, tvorba žlučových kamenů, porfyrie, systémový lupus erythematodes, hemolyticko-uremický syndrom, Sydenhamova chorea, herpes gestationis, ztráta sluchu způsobená otosklerózou.

COC mohou mít vliv na periferní inzulínovou rezistenci a na glukózovou toleranci. Proto musí být diabetičky užívající COC pečlivě sledovány.

Katya obsahuje laktosu a sacharosu. Pacientky se vzácnými dědičnými problémy s intolerancí galaktosy, vrozeným deficitem laktázy nebo malabsorpcí glukosy a galaktosy nebo se vzácnými dědičnými problémy s intolerancí fruktosy nesmí tento přípravek užívat.

Během užívání COC se objevilo zhoršení endogenní deprese, epilepsie (viz bod 4.5), Crohnovy choroby a ulcerózní kolitidy.

Někdy se může objevit chloasma a to zvláště u žen, které mají v anamnéze chloasma gravidarum. Ženy, které mají dispozici ke vzniku chloasmat, by se měly během užívání COC vyhnout slunění a expozici ultrafialovému záření.

Rostlinné přípravky obsahující třezalku tečkovanou (Hypericum perforatum) nesmí být při užívání přípravku Katya užívány vzhledem k zvýšené plazmatické koncentraci a sníženému klinickému účinku přípravku Katya (viz bod 4.5).

8

Depresivní nálada a deprese jsou dobře známé nežádoucí účinky užívání hormonální antikoncepce (viz bod 4.8). Deprese může být těžká a je známým rizikovým faktorem sebevražedného chování a
sebevražd. Ženám je třeba doporučit, aby se v případě změn nálady a příznaků deprese obrátily na svého lékaře, a to včetně období krátce po zahájení léčby.
Zvýšení hladiny ALT
Během klinických studií u pacientek léčených pro virovou hepatitidu typu C (HCV) léčivými přípravky obsahujícími ombitasvir/paritaprevir/ritonavir a dasabuvir s ribavirinem nebo bez ribavirinu, došlo k zvýšení aminotransferázy (ALT) na více než pětinásobek horní hranice normálních hodnot (ULN) výrazně častěji u žen, které užívaly léčivé přípravky obsahující ethinylestradiol, jako je kombinovaná hormonální antikoncepce (CHC) (viz body 4.3 a 4.5).

Snížení účinnosti
Účinnost kombinovaných perorálních kontraceptiv může být snížena např. při vynechání tablety, v případě závažného průjmu nebo zvracení (viz bod 4.2), nebo při současném užívání dalších léčivých přípravků (viz bod 4.5).
Snížení kontroly cyklu
Při užívání kteréhokoliv kombinovaného perorálního kontraceptiva (COC) se může objevit nepravidelné krvácení (špinění nebo krvácení z průniku), a to především během prvních měsíců užívání. Z toho důvodu má hledání příčiny nepravidelného krvácení smysl až po adaptačním intervalu přibližně tří cyklů.
Pokud nepravidelné krvácení pokračuje je potřeba uvážit užívání přípravku s vyšším obsahem hormonů. Pokud se krvácení objeví po období pravidelných cyklů, pak je třeba uvážit možnost nehormonální příčiny a provést odpovídající diagnostické kroky k vyloučení malignity nebo těhotenství.
U některých žen nemusí dojít během intervalu bez užívání tablet ke krvácení z vysazení. Jsou-li tablety užívány podle pokynů popsaných v bodě 4.2, je nepravděpodobné, že je žena těhotná. Pokud však  tablety nebyly užívány před prvním vynechaným krvácením pravidelně nebo nedošlo-li ke krvácení z vysazení dvakrát, je třeba před dalším užíváním COC vyloučit těhotenství.

Lékařské vyšetření/konzultace
Před prvním zahájením nebo znovuzahájením léčby přípravkem Katya by měla být získána kompletní anamnéza (včetně rodinné anamnézy) a musí být vyloučeno těhotenství. Měl by se změřit krevní tlak a mělo by být provedeno tělesné vyšetření při zvážení kontraindikací (viz bod 4.3) a varování (viz bod 4.4). Je důležité, aby byla žena upozorněna na informace o žilní a arteriální trombóze, včetně rizika přípravku Katya v porovnání s dalšími typy CHC, na příznaky VTE a ATE, známé rizikové faktory a co by měla dělat v případě suspektní trombózy.
Žena by také měla být informována, aby si pečlivě přečetla příbalovou informaci pro uživatele a aby dodržovala uvedené instrukce. Frekvence a povaha vyšetření by měly být založeny na stanovených postupech a upraveny podle individuálních potřeb ženy.
Ženy by měly být informovány, že hormonální antikoncepce nechrání před HIV infekcí (AIDS) a dalšími sexuálně přenosnými chorobami.

4.5 Interakce s jinými léčivými přípravky a jiné formy interakce
Interakce zvyšující clearance pohlavních hormonů mohou vést ke krvácení z průniku a/nebo k selhání kontracepce. To bylo pozorováno u hydantoinů, barbiturátů, primidonu, karbamazepinu, rifampicinu, oxkarbamazepinu, topiramátu, griseofulvinu, felbamátu a ritonaviru. Mechanizmus této interakce je v indukci jaterních enzymů těchto látek. Maximální enzymová indukce je obvykle pozorována až za 2 - 3 týdny po zahájení léčby, ale může přetrvávat ještě 4 týdny po ukončení léčby.
Ženy krátkodobě léčené některým z těchto výše uvedených léčivých látek by měly dočasně používat bariérovou metodu kontracepce navíc k perorálnímu kombinovanému kontraceptivu (COC), to
9

znamená po dobu, kdy současně užívají antikoncepci a léčivý přípravek a ještě 7 dnů po ukončení užívání některého z výše uvedených léčivých přípravků. Ženy léčené rifampicinem musí užívat bariérovou antikoncepci ještě 28 dnů po ukončení jeho léčby. Pokud léčba zasáhne do období ukončení užívání tablet COC ze stávajícího balení, pak by další balení COC mělo být načato bez obvyklého intervalu bez užívání tablet.
Při dlouhodobé léčbě induktory jaterních enzymů je vhodné navrhnout jiný způsob antikoncepce.

Ženy užívající Katya nesmí současně užívat produkty alternativní medicíny obsahující třezalku tečkovanou (Hypericum perforatum), jelikož může snížit antikoncepční účinek. Bylo hlášeno vynechání menstruace a nechtěné těhotenství.
Třezalka tečkovaná zvyšuje pomocí enzymové indukce množství enzymů, které přípravek metabolizují. Výsledek enzymové indukce může přetrvávat ještě 1 - 2 týdny po ukončení užívání třezalky.

Perorální kontraceptiva mohou interferovat s metabolismem ostatních léků. Tudíž plasmatické a tkáňové koncentrace mohou být zvýšeny (např. cyklosporinem) nebo sníženy (lamotriginem).
Laboratorní vyšetření
Užívání kontracepčních steroidů může ovlivnit výsledky některých laboratorních testů, včetně biochemických parametrů jaterních, thyreoidálních, adrenálních a renálních funkcí, plasmatických hladin proteinů (vazebných) např. corticosteroid binding globulin a lipid/ lipoproteinové frakce, parametry metabolismu uhlovodanů a parametry koagulace a fibrinolýzy. Změny však obvykle zůstávají v rozmezí normálních laboratorních hodnot.
Farmakodynamické interakce
Současné podávání s léčivými přípravky obsahujícími ombitasvir/paritaprevir/ritonavir a dasabuvir, s ribavirinem nebo bez ribavirinu, může zvýšit riziko zvýšení ALT (viz body 4.3 a 4.4). Proto je třeba uživatelky přípravku Katya před zahájením léčby tímto kombinovaným léčebným režimem převést na alternativní metodu kontracepce (např. kontracepci obsahující jen progestagen nebo nehormonální metody kontracepce). Přípravek Katya je možné znovu začít užívat 2 týdny po ukončení léčby tímto kombinovaným léčebným režimem.


4.6 Těhotenství   a kojení
Katya je kontraindikovaná během těhotenství. Pokud během užívání přípravku Katya dojde k
těhotenství, další užívání musí být okamžitě ukončeno.

Rozsáhlé epidemiologické studie však nezaznamenaly zvýšené riziko vrozených vad u dětí narozených ženám užívajícím kombinovaná perorální kontraceptiva před otěhotněním, ani teratogenní vliv kombinovaných perorálních kontraceptiv nezáměrně užívaných v těhotenství.
Laktace může být ovlivněna kombinovanými perorálními kontraceptivy, která mohou snižovat množství a měnit složení mateřského mléka. Malá množství kontracepčních steroidů a/nebo jejich metabolitů mohou být vylučována do mateřského mléka. Proto se obecně kojícím matkám nedoporučuje užívat steroidní kontraceptiva, dokud své dítě zcela neodstaví.
Zvýšené riziko VTE během poporodního období je třeba brát v úvahu při znovuzahájení užívání přípravku Katya (viz bod 4.2 a 4.4).

4.7 Účinky na schopnost řídit a obsluhovat stroje
Přípravek Katya nemá žádný nebo má zanedbatelný vliv na schopnost řídit nebo obsluhovat stroje.

10

4.8 Nežádoucí účinky
Nejčastějšími nežádoucími účinky jsou nepravidelné krvácení, nauzea, zvýšení tělesné hmotnosti, citlivost prsu a bolest hlavy. Obvykle se objevují na počátku léčby a jsou přechodné.
Popisvybranýchnežádoucíchúčinků
U žen užívajících CHC bylo pozorováno zvýšené riziko arteriálních a žilních trombotických a tromboembolických příhod, včetně infarktu myokardu, cévní mozkové příhody, tranzitorních ischemických atak, žilní trombózy a plicní embolie a je podrobněji popsáno v bodě 4.4.



Třídy orgánových systémů
Časté  (>1/100
až <1/10)
Méně časté
(≥1/1000  až
<1/100)
Vzácné
(≥1/10 000 až <1/1000)
Velmi  vzácné (<1/10 000)


Poruchy nervového systému Poruchy oka




Poruchy ucha a labyrintu Gastrointestinální poruchy
Poruchy kůže a podkožní tkáně Poruchy metabolismu  a výživy
Cévní poruchy


Celkové poruchy a reakce v místě aplikace
Poruchy imunitního systému Poruchy reprodukčního systému a prsu


Psychiatrické poruchy
Bolesti hlavy Nervozita

Podráždění  očí při    nošení kontaktních čoček
Poruchy vidění


Nauzea Akné



Migréna


Zvýšení tělesné hmotnosti Retence tekutin



Nepravidelné krvácení Amenorea Hypomenorea Citlivost prsu Změna libida Deprese Podrážděnost










Zvracení



Hyperlipidémie


Hypertenze








Otoskleróza Cholelitiáza Chloasma



Venózní tromboembolismus Arteriální tromboembolismus



Lupus erythematosus


Změny vaginálního sekretu










Pancreatitis

Následující závažné nežádoucí účinky byly hlášeny u žen užívajících COC, viz body 4.3 a 4.4.
o  Venózní tromboembolismus, např. hluboká venózní trombóza v nohách nebo pánvi a plicní embolie
o  Arteriální    tromboembolická
11

porucha
o Nádory jater
o  Poruchy  kůže  a  podkožní  tkáně: chloasma
Frekvence diagnózy rakoviny prsu je mezi uživatelkami COC velmi lehce zvýšena. Rakovina prsu žen do 40 let je vzácná, zvýšený výskyt je ve vztahu k celkovému riziku rakoviny prsu nízký. Příčinná souvislost s užíváním COC je neznámá. Další informace v bodu 4.3 a 4.4.

Hlášení podezření na  nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha
10
Webové  stránky:  http://www.sukl.cz/nahlasit-nezadouci- ucinek

4.9 Předávková
ní
Nejsou žádné zprávy o vážných škodlivých účincích z předávkování. Vyskytnout se mohou tyto příznaky: nevolnost, zvracení a vaginální krvácení. Neexistují žádná antidota a další léčba by měla být symptomatická.
5. FARMAKOLOGICKÉ VLASTNOSTI

5.1 Farmakodynamické vlastnosti
Farmakoterapeutická skupina: hormonální kontraceptivum pro systémové užití
ATC kód: G03 AA10.

Kontracepční účinek kombinovaných perorálních kontraceptiv (COC) je založen na spolupůsobení různých faktorů. Nejdůležitější z nich je inhibice ovulace a změny v endometriu.
Kromě ochrany proti otěhotnění poskytují COC další výhody, které vedle negativních vlastností (viz bod 4.4 a 4.8.) mohou být užitečné v rozhodování, zda zvolit tuto metodu kontracepce. Cyklus je pravidelnější a krvácení je slabší. Díky tomu může dojít ke snížení výskytu deficitu železa.

5.2 Farmakokinetické vlastnosti
Gestoden
Absorpce
Perorálně podaný gestoden je rychle a kompletně absorbován. Maximální sérové hladiny 4 ng/ml je dosaženo asi za 1 hod po požití jednotlivé dávky. Biologická dostupnost je okolo 99%.
Distribuce
Gestoden je vázán na sérový albumin a na sex hormone binding globulin (SHBG). Pouze 1-2% z celkové sérové koncentrace je přítomno ve formě volného steroidu, 50-70% je specificky vázáno na SHBG. Ethinylestradiolem indukované zvýšení SHBG ovlivňuje množství gestodenu vázaného na sérové proteiny, což má za následek zvýšení frakce vázané na SHBG a snížení frakce vázané na albumin. Distribuční objem gestodenu je 0,7 l/kg.
Biotransformace
Gestoden je kompletně metabolizován obvyklou cestou metabolismu steroidů. Rychlost metabolické clearance ze séra je asi 0,8 ml/min/kg. Nebyla nalezena přímá interakce v případě, kdy byl gestoden
12

podáván spolu s ethinylestradiolem.

Eliminace
Hladina gestodenu klesá ve dvou fázích. Závěrečná fáze je charakterizována poločasem přibližně 12- 15 hodin.
Gestoden není vylučován v nezměněné formě. Jeho metabolity jsou vylučovány močí a žlučí v poměru
přibližně 6:4. Poločas exkrece metabolitů je asi 1 den.
Rovnovážný stav
Farmakokinetika gestodenu je ovlivněna hladinou SHBG v séru, která se zvyšuje třikrát, je-li podáván současně s ethinylestradiolem. Po opakovaném denním podávání sérová hladina stoupá asi čtyřikrát a rovnovážného stavu je dosaženo ve druhé polovině léčebného cyklu.

Ethinylestradiol
Absorpce
Perorálně podaný ethinylestradiol je rychle a kompletně absorbován. Nejvyšší sérové koncentrace okolo 80 pg/ml je dosaženo během 1-2 hodin. Celková biologická dostupnost závisející na presystémové konjugaci a first pass efektu je přibližně 60%.

Distribuce
Během kojení 0,02 % denní dávky přechází do mateřského mléka.
Ethinylestradiol je vysoce, ale nespecificky vázán na sérový albumin (přibližně 98,5%) a indukuje vzestup sérové koncentrace SHBG. Distribuční objem je uváděn kolem 5 l/kg.
Biotransformace
Ethinylestradiol podléhá presystémové konjugaci jak ve stěně tenkého střeva, tak v játrech. Ethinylestradiol je primárně metabolizován aromatickou hydroxylací, vzniká však velké množství různých hydroxylovaných a methylovaných metabolitů, které jsou přítomny jako volné metabolity nebo konjugované s kyselinou glukuronovou a sírovou. Metabolická clearance je uváděna 5 ml/min/kg.
Eliminace
Hladiny ethinylestradiolu klesají ve dvou fázích, druhá s poločasem 24 hodin. Nezměněný ethinylestradiol není vylučován, jeho metabolity jsou vylučovány močí a žlučí v poměru 4:6. Poločas exkrece metabolitů je asi 1 den.
Rovnovážný stav
Rovnovážného stavu je dosaženo po 3 - 4 dnech, sérové hladiny ethinylestradiolu jsou o 30 - 40% vyšší než u jednotlivé dávky.

5.3 Preklinické údaje vztahující se k bezpečnosti
Ethinylestradiol ani gestodem není genotoxický. Studie karcenogenity s ethinylestradiolem samotným nebo v kombinaci s různými progesterony neodhalily karcinogenní riziko pro ženy užívající kontraceptiva. Mělo by však být stále pamatováno na to, že pohlavní steroidy mohou podporovat růst určitých hormon-dependentních tkání a tumorů.
Studie na lidech zkoumající toxický efekt na fertilitu, vývoj plodu nebo na schopnost rozmnožování s ethinylestradiolem samotným nebo v kombinaci s progestageny neprokázaly žádné nežádoucí účinky v případech, že je COC užívána dle doporučení.


6. FARMACEUTICKÉ ÚDAJE
6.1 Seznam pomocných látek
Jádro tablety:
Magnesium-stearát, povidon 25, kukuřičný škrob, monohydrát laktosy

13

Obalová vrstva:
Povidon K90, makrogol 6 000, mastek, uhličitan vápenatý, sacharosa, montanglykolový vosk

6.2 Inkompatibility
Neuplatňuje se.

6.3 Doba použitelnosti
3 roky

6.4 Zvláštní opatření pro uchovávání
Uchovávejte při teplotě do 30°C.

6.5 Druh obalu a obsah balení
PVC/Al blistr

Velikost balení: 3 x 21 tablet
Upozornění:
Na blistru je uveden název Katya 30/75 coated tablets. Pod tímto názvem je tento léčivý přípravek registrován v členské zemi EHP (Velká Británie), ze které je dovážen.
Text na blistru je v angličtině. Překlad textu je uveden v Příbalové informaci.

6.6 Zvláštní opatření pro likvidaci přípravku
Žádné zvláštní požadavky.


7. DRŽITEL ROZHODNUTÍ O REGISTRACI
Stragen UK Ltd., Castle Court, 41 London Road, Reigate, Surrey RH2 9RJ, Velká Británie
Souběžný dovozce:
Best Pharm a.s., Beranových 65, 199 02 Praha 9 – Letňany, Česká republika


8. REGISTRAČNÍ ČÍSLO
17/192/07-C/PI/001/14


9. DATUM PRVNÍ REGISTRACE / PRODLOUŽENÍ REGISTRACE
29. 10. 2014 / 6. 11. 2019


10. DATUM REVIZE TEXTU

6. 11. 2019







14
