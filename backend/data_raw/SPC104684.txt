sp.zn. sukls156726/2010
SOUHRN ÚDAJŮ O PŘÍPRAVKU
1.  NÁZEV PŘÍPRAVKU
Ardeaelytosol conc. natriumhydrogenfosfát 8,7%
Koncentrát pro infuzní roztok
2.  KVALITATIVNÍ A KVANTITATIVNÍ SLOŽENÍ
1000 ml koncentrátu pro infuzní roztok obsahuje:
Natrii hydrogenophosphas dodecahydricus   71,6 g Natrii dihydrogenophosphas dihydricus     15,6 g
Obsah elektrolytů:
Na⁺          500 mmol/l
HPO ²⁻         200 mmol/l
H2PO ⁻         100 mmol/l
Osmotický tlak    1 452 kPa
pH           6,0-8,0
Seznam pomocných látek viz bod 6.1.
3.  LÉKOVÁ FORMA
Koncentrát pro infuzní roztok
Popis přípravku: čirý, bezbarvý roztok
4.  KLINICKÉ ÚDAJE
4.1. Terapeutické indikace
Hypofosfatémie z různých příčin.
Suplementace fosfátových iontů při komplexní parenterální výživě.
4.2. Dávkování a způsob podání
Při hypofosfatémii individuálně dle ztrát, denní dávka je až 80 mmol/24 hod, u dětí cca 0,4-0,8 mmol/kg/24 hod.
K profylaxi hypofosfatémie při parenterální výživě podávat 5-20 mmol na 4 200 kJ, současně podávat přípravky kalcia v množství 2,3-4,5 mmol (nemísit v jednom roztoku!).
Rychlost podání: Přísun fosfátu je třeba vždy provádět pomalu za přidání do nosného roztoku v kontinuální infuzi, nejlépe po dobu 24 hodin.
Způsob podávání:
Nitrožilní kapénková infuze v uzavřeném systému. Přípravek se podává vždy v nosném roztoku.
4.3. Kontraindikace
Hyperfosfatémie, hypernatrémie, oligurie, anurie, insuficience ledvin (retence fosfátu).
4.4. Zvláštní upozornění a opatření pro použití
Během podávání přípravku je nutná častá a pravidelná kontrola hladiny fosfátů a kalcia v séru.
4.5. Interakce s jinými léčivými přípravky a jiné formy interakce
V průběhu komplexní parenterální výživy nelze mísit fosfátové přípravky s přípravky obsahující kalcium a magnesium.

4.6. Fertilita, těhotenství a kojení
Použití přípravku během těhotenství a laktace není kontraindikováno.
4.7. Účinky na schopnost řídit a obsluhovat stroje
Vzhledem k povaze přípravku a jeho indikaci nepřichází v úvahu.
4.8. Nežádoucí účinky
U přípravku Ardeaelytosol conc. natriumhydrogenfosfát 8,7% nejsou nežádoucí účinky uváděny. Existuje zde možnost obecných nežádoucích účinků spojených s neadekvátně vedenou infuzní terapií – hyperhydratace, hypernatrémie, hyperfosfatémie, kardiální dekompenzace, edémy, iontový rozvrat.


Třída orgánových systémů podle databáze MedDRA
Poruchy krve a lymfatického systému


Srdeční poruchy



Poruchy ledvin a močových cest
Typ nežádoucího účinku


Rozvrat iontové rovnováhy


Edémy


Kardiální dekompenzace


Hyperhydratace
Frekvence výskytu

Přesné  údaje  nejsou  k dispozici,  lze očekávat,  že  se  vyskytnou  vzácně s frekvencí výskytu >1/10000 a < 1/1000. Přesné  údaje  nejsou  k dispozici,  lze očekávat,  že  se  vyskytnou  vzácně s frekvencí výskytu >1/10000 a < 1/1000. Přesné  údaje  nejsou  k dispozici,  lze očekávat,  že  se  vyskytnou  vzácně s frekvencí výskytu >1/10000 a < 1/1000. Přesné  údaje  nejsou  k dispozici,  lze očekávat,  že  se  vyskytnou  vzácně s frekvencí výskytu >1/10000 a < 1/1000.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9. Předávkování
Při předávkování se objevuje  nevolnost, zvracení, průjem, třes, parestézie, hypotenze, zvýšená teplota, bolesti na hrudníku, sinusová tachykardie a při pokračování dávkování až srdeční komorová fibrilace. Je nutno přerušit další dodávky přípravku.
5.  FARMAKOLOGICKÉ VLASTNOSTI
5.1. Farmakodynamické vlastnosti
Farmakoterapeutická skupina: infundabilium, ATC kód: B05XA09 (Aditiva k intravenózním roztokům - roztoky elektrolytů - fosforečnan sodný).
Koncentrovaný infuzní roztok je používán pro hrazení ztrát fosfátů.
5.2. Farmakokinetické vlastnosti
Dospělý člověk vyloučí močí stejné množství fosforu, jaké přijme. Je to přibližně 0,5 g/den. Snižuje-li se příjem, zvyšuje se zpětná resorpce, takže fosfát může být resorbován skoro úplně ledvinami. Zpětná resorpce v ledvinových tubulech je velmi podobná zpětnému vstřebávání glukózy.
Distribuce i.v. podaného fosfátu probíhá ve dvou fázích. V časné, jen několik minut trvající fázi se fosfát dostává do plazmy a ETC. Druhá fáze trvá asi 4 hodiny a vytváří se rovnovážný stav fosfátu v ICT a ECT. Glukóza a inzulín urychlují tuto fázi 3-4x, pak se již rovnováha nemění.

5.3. Předklinické údaje vztahující se k bezpečnosti
Vzhledem ke složení a užití přípravku a vlastnostem účinné látky nemá otázka bezpečnosti pro organismus opodstatnění.
6.  FARMACEUTICKÉ ÚDAJE
6.1. Seznam pomocných látek Dihydrát dinatrium-edetátu Voda na injekci
6.2. Inkompatibility
Přípravek nesmí být smíchán s roztoky obsahující kalcium a magnesium.
6.3. Doba použitelnosti
V neporušeném obalu 2 roky.
Doba použitelnosti po prvním otevření:
Chemická a fyzikální stabilita po otevření před použitím byla prokázána na dobu 48 hodin při 25 °C.
Z mikrobiologického hlediska má být přípravek použit okamžitě. Není-li použit okamžitě, doba a podmínky uchovávání přípravku po otevření před použitím jsou v odpovědnosti uživatele a normálně by doba neměla být delší než 24 hodin při 2 až 8 °C, pokud otevření/ředění neproběhlo za kontrolovaných a validovaných aseptických podmínek.
6.4. Zvláštní opatření pro uchovávání
Chraňte před mrazem.
6.5. Druh obalu a obsah balení
Skleněná infuzní lahev s pryžovou zátkou a kovovým uzávěrem, kartonová krabice. Velikost balení: 1x 80 ml, 1x 200 ml
20x 80 ml, 10x 200 ml
Na trhu nemusí být všechny velikosti balení.
6.6. Zvláštní opatření pro likvidaci přípravku (a pro zacházení s ním)
Výdej léčivého přípravku je vázán na lékařský předpis.
Přípravek nesmí být použit nenaředěný! Přípravek není určen k přímé infuzi, podává se intravenózně ve větším množství nosného roztoku.
Parenterální přípravky je nutno před podáním vizuálně zkontrolovat. Pokud jsou viditelné pevné částice, nebo byl-li obal porušen, přípravek se nesmí aplikovat.
Přípravek je určen pouze k jednorázovému použití.
Veškerý nepoužitý léčivý přípravek nebo odpad musí být zlikvidován v souladu s místními požadavky.
7.  DRŽITEL ROZHODNUTÍ O REGISTRACI
ARDEAPHARMA, a.s., Třeboňská 229, 373 63 Ševětín, Česká republika
8.  REGISTRAČNÍ ČÍSLO
76/919/95-C
9.  DATUM PRVNÍ REGISTRACE/PRODLOUŽENÍ REGISTRACE
Datum první registrace: 22. 11. 1995
Datum posledního prodloužení registrace: 15. 2. 2017
10. DATUM REVIZE TEXTU

15. 2. 2017
