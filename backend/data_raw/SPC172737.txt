Sp. zn. sukls54719/2020


SOUHRN ÚDAJŮ O PŘÍPRAVKU

1. NÁZEV PŘÍPRAVKU
AKTIPROL 50 mg tablety AKTIPROL 200 mg tablety
2. KVALITATIVNÍ A KVANTITATIVNÍ SLOŽENÍ
AKTIPROL 50 mg tablety: Jedna tableta obsahuje amisulpridum 50 mg. AKTIPROL 200 mg tablety: Jedna tableta obsahuje amisulpridum 200 mg.
Pomocná látka se známým účinkem:
AKTIPROL 50 mg tablety: Jedna tableta obsahuje 25 mg monohydrátu laktosy. AKTIPROL 200 mg tablety: Jedna tableta obsahuje 100 mg monohydrátu laktosy. Úplný seznam pomocných látek viz bod 6.1.
3. LÉKOVÁ FORMA
Tableta.
AKTIPROL 50 mg tablety: bílé, kulaté, ploché tablety o průměru 7 mm
AKTIPROL 200 mg tablety: bílé, kulaté, ploché tablety s půlicí rýhou na jedné straně, o průměru 11,5 mm. Půlicí rýha má pouze usnadnit dělení tablety pro snazší polykání, nikoliv její rozdělení na stejné dávky.

4. KLINICKÉ ÚDAJE
4.1 Terapeutické indikace
AKTIPROL je indikován k léčbě akutní i chronické schizofrenie:
•  pozitivní symptomy (jako jsou bludy, halucinace, poruchy myšlení, hostilita a podezřívavost)
•  negativní symptomy (jako jsou oploštělá afektivita, emoční a sociální stažení)
4.2  Dávkování a způsob podání
Dávkování
U akutních psychotických epizod je doporučena perorální dávka v rozmezí 400–800 mg/den. V individuálních případech lze dávku zvýšit na 1 200 mg/den. Dávky nad 1 200 mg/den nebyly z hlediska bezpečnosti dostatečně hodnoceny, a proto nemají být podávány. Při zahájení léčby přípravkem AKTIPROL se nevyžaduje specifická titrace dávky. Dávky mají být upraveny dle individuální odpovědi.
U pacientů se smíšenými pozitivními a negativními symptomy mají být dávky upraveny tak, aby se dosáhlo kontroly pozitivních symptomů.
Udržovací léčba má být nastavena individuálně na nejnižší účinné dávce.


1/11

Pro pacienty s převážně negativními symptomy jsou doporučeny perorální dávky mezi 50 mg a 300 mg denně. Dávky mají být přizpůsobeny individuálně.
AKTIPROL může být podáván jednou denně při perorální dávce do 400 mg. Vyšší dávky než 400 mg denně mají být rozděleny do několika dávek.
Má být použita minimální účinná dávka.
Starší pacienti
Bezpečnost amisulpridu byla zkoumána u omezeného počtu starších pacientů. Amisulprid má být podáván se zvýšenou opatrností pro možné riziko hypotenze a sedace. Kvůli snížené funkci ledvin může být zapotřebí snížit dávku.
Pediatrická populace
Účinnost a bezpečnost amisulpridu nebyla u pacientů mezi pubertou a 18 lety stanovena. Jsou k dispozici pouze omezené údaje o použití u dospívajících se schizofrenií. Proto se použití amisulpridu u pacientů mezi pubertou a 18 lety nedoporučuje. U dětí před pubertou je použití amisulpridu kontraindikováno, neboť jeho bezpečnost dosud nebyla stanovena (viz bod 4.3).
Renální insuficience
Amisulprid se vylučuje ledvinami. V případě renální insuficience má být dávka redukována na polovinu u pacientů s clearance kreatininu (CRCL) mezi 30–60 ml/min a na třetinu u pacientů s CRCL mezi 10– 30 ml/min. Vzhledem k tomu, že u pacientů s těžkou poruchou funkce ledvin (CRCL <10 ml/min) nejsou žádné zkušenosti, doporučuje se u nich dbát zvýšené opatrnosti (viz bod 4.4).
Jaterní insuficience
Vzhledem ke slabé metabolizaci amisulpridu v játrech nemusí být dávka redukována.
Způsob podání Perorální podání.
4.3 Kontraindikace
Hypersenzitivita na léčivou látku nebo na kteroukoli pomocnou látku uvedenou v bodě 6.1.
•  Současné prolaktin-dependentní nádorové onemocnění (např. hypofyzární prolaktinom či nádorové onemocnění prsu)
•  Feochromocytom
•  Děti před nástupem puberty (viz bod 4.2)
•  Vrozené prodloužení QT intervalu
•  Kojení (viz bod 4.6)
•  Kombinace s levodopou (viz bod 4.5)
•  Současná léčba s léky, které mohou prodlužovat QT interval
•  Souběžná léčba následujícími léky, které mohou indukovat torsade de pointes:
o antiarytmika třídy Ia, jako je například chinidin a disopyramid
o antiarytmika třídy III jako je amiodaron a sotalol
o další léky jako bepridil, cisaprid, sultoprid, thioridazin, methadon, erythromycin (intravenózní podání), vinkamin (intravenózní podání), halofantrin, pentamidin, sparfloxacin (viz bod 4.5)


2/11

4.4  Zvláštní upozornění a opatření pro použití
Neuroleptický maligní syndrom
Stejně jako u ostatních neuroleptik se může objevit neuroleptický maligní syndrom, který je potenciálně fatální komplikací, charakterizovanou hypertermií, svalovou rigiditou, vegetativní nestabilitou, poruchou vědomí a zvýšenou hladinou kreatinfosfokinázy (CPK). V případě hypertermie, zvláště při vysokých denních dávkách, má být přerušeno podávání všech antipsychotik včetně přípravku AKTIPROL.
Hyperglykemie
U pacientů léčených některými atypickými antipsychotiky, včetně amisulpridu byla hlášena hyperglykemie. Proto se má u pacientů s potvrzenou diagnózou diabetu mellitu nebo s rizikovými faktory pro diabetes, u kterých byla zahájena léčba amisulpridem, pravidelně monitorovat glykemie.
Renální insuficience
Amisulprid je vylučován ledvinami. V případě renální insuficience má být dávka snížena nebo se má zvážit intermitentní léčba (viz bod 4.2).
Epilepsie
Amisulprid může snižovat křečový práh. Proto mají být pacienti s epilepsií v anamnéze během terapie přípravkem AKTIPROL pečlivě sledováni.
Starší pacienti
U starších pacientů má být amisulprid, stejně jako ostatní neuroleptika, používán se zvýšenou opatrností kvůli možnému riziku hypotenze a sedace. Snížení dávky může být rovněž nutné, kvůli renální insuficienci.
Parkinsonova nemoc
Stejně jako u jiných antidopaminergních látek je třeba dbát zvýšené opatrnosti i při předepisování přípravku AKTIPROL pacientům s Parkinsonovou nemocí, protože může dojít k jejímu zhoršení. Přípravek AKTIPROL má být použit pouze v případě, že je neuroleptická léčba nevyhnutelná.
Příznaky z vysazení
Po náhlém přerušení podávání vysokých terapeutických dávek antipsychotik byly popsány příznaky z vysazení, jako je nauzea, zvracení a nespavost. Při užívání amisulpridu může též dojít k recidivě psychotických symptomů a objevily se poruchy projevující se jako mimovolní pohyby (jako je akatizie, dystonie a dyskineze). Proto je žádoucí postupné vysazování amisulpridu.
Prodloužení QT intervalu
Opatrnosti je třeba, pokud je amisulprid předepisován pacientům se známým kardiovaskulárním onemocněním nebo s rodinnou anamnézou prodloužení QT intervalu. Současnému užívání neuroleptik je pak třeba se vyvarovat. Amisulprid způsobuje prodloužení QT intervalu v závislosti na dávce (viz bod 4.8). Tento účinek je známý tím, že potencuje riziko vážných komorových arytmií, jako je torsade de pointes. Před léčbou a dále dle klinického stavu pacienta, je doporučeno sledování všech faktorů, které mohou zvýšit riziko vzniku závažných poruch rytmu, jako například:
•  bradykardie s frekvencí méně než 55 tepů/min
•  nerovnováha elektrolytů, zvláště hypokalemie
•  vrozené prodloužení QT intervalu




3/11

•  probíhající léčba přípravky, které mohou vyvolat významnou bradykardii (< 55 tepů/min), hypokalemii, zpomalené intrakardiální vedení nebo prodloužení QT intervalu (viz bod 4.5)
Cévní mozková příhoda
V randomizovaných klinických studiích kontrolovaných placebem prováděných u starších pacientů s demencí a léčených určitými atypickými antipsychotiky byl pozorován trojnásobný nárůst rizika cévní mozkové příhody. Mechanismus zvýšení tohoto rizika není znám. Nelze vyloučit zvýšené riziko spojené s jinými antipsychotiky nebo s jinou populací pacientů. Amisulprid má být u pacientů s rizikem cévní mozkové příhody užíván s opatrností.
Starší pacienti s demencí
Starší pacienti s psychózou související s demencí léčení antipsychotiky mají vyšší riziko úmrtí. Analýzy 17 placebem kontrolovaných studií (modální délka 10 týdnů) s pacienty převážně léčenými atypickými antipsychotiky ukázala 1,6 až 1,7násobné riziko úmrtí u těchto pacientů v porovnání s pacienty léčenými placebem. Míra úmrtí v průběhu typické 10týdenní kontrolované studie byla přibližně 4,5 % u pacientů léčených atypickými antipsychotiky ve srovnání s mírou asi 2,6 % ve skupině s placebem. Ačkoliv příčiny úmrtí v klinických studiích s atypickými antipsychotiky byly různé, většina úmrtí se zdála být buď původu kardiovaskulárního (např. srdeční selhání, náhlá smrt) nebo infekčního (např. pneumonie). Observační studie naznačují, že stejně jako u atypických antipsychotik, i léčba běžnými antipsychotiky může zvýšit mortalitu.
Není jasné jaký rozsah zvýšené úmrtnosti zjištěné v observačních studiích, lze přičíst antipsychotickým látkám v porovnání s ostatními charakteristikami pacientů.
Amisulprid není schválen pro léčbu pacientů s poruchami chování související s demencí.
Žilní tromboembolismus
V souvislosti s užíváním antipsychotik se vyskytly případy žilního tromboembolismu (VTE). Vzhledem k tomu, že u pacientů léčených antipsychotiky jsou často přítomny získané rizikové faktory pro VTE, mají být před i během léčby přípravkem AKTIPROL tyto rizikové faktory rozpoznány a následně mají být provedena preventivní opatření.
Leukopenie, neutropenie a agranulocytóza
Leukopenie, neutropenie a agranulocytóza byly hlášeny při užívání antipsychotik, včetně amisulpridu. Nevysvětlitelné infekce nebo horečka mohou znamenat krevní dyskrazii (viz bod 4.8) a vyžadují okamžité hematologické vyšetření.
Karcinom prsu
Amisulprid může zvýšit hladinu prolaktinu. Proto je třeba opatrnosti u pacientů, kteří mají v osobní nebo rodinné anamnéze uveden karcinom prsu. Tito pacienti mají být v průběhu terapie amisulpridem pečlivě sledováni.
Benigní nádor hypofýzy
Amisulprid může zvýšit hladinu prolaktinu. Během léčby amisulpridem byly pozorovány případy benigních nádorů hypofýzy (viz bod 4.8). V případě zvýšené hladiny prolaktinu nebo klinických příznaků nádoru hypofýzy (poruchy zorného pole a bolesti hlavy), má být provedeno vyšetření hypofýzy. Pokud se nádor hypofýzy potvrdí, léčba amisulpridem má být ukončena (viz bod 4.3).
Jaterní toxicita
Při užívání amisulpridu byla hlášena závažná jaterní toxicita. Pacienti mají být poučeni, aby okamžitě hlásili lékaři příznaky jako je astenie, anorexie, nauzea, zvracení, bolest břicha nebo ikteru. Vyšetření, včetně klinického vyšetření a biologického hodnocení jaterních funkcí má být okamžitě provedeno (viz bod 4.8).


4/11

Laktóza
Tento přípravek obsahuje laktózu. Pacienti se vzácnými dědičnými problémy s intolerancí galaktózy, úplným nedostatkem laktázy nebo malabsorpcí glukózy a galaktózy nemají tento přípravek užívat.
4.5  Interakce s jinými léčivými přípravky a jiné formy interakce
Kontraindikované kombinace
Levodopa: reciproční antagonismus účinků mezi levodopou a neuroleptiky. Amisulprid může rušit účinek agonistů dopaminu (např. bromokriptin, ropinirol).
Léčivé přípravky, které mohou indukovat torsade de pointes nebo prodloužit QT interval (viz body 4.4 a 4.3):
•  antiarytmika třídy Ia, jako je chinidin a disopyramid.
•  antiarytmika třídy III jako je amiodaron a sotalol.
•  další léky jako bepridil, cisaprid, sultoprid, thioridazin, methadon, erythromycin (intravenózní podání), vinkamin (intravenózní podání), halofantrin, pentamidin, sparfloxacin (viz bod 4.3).
Nedoporučené kombinace
Amisulprid může zesilovat působení alkoholu.
Léčivé přípravky, které zvyšují riziko vzniku torsade de pointes nebo mohou prodloužit QT interval:
•  Přípravky, které mohou způsobit bradykardii, včetně betablokátorů, bradykardie – včetně antagonistů vápníku jako jsou diltiazem, verapamil, klonidin, guanfacin a digoxin.
•  Léky, které indukují nerovnováhu elektrolytů: hypokalemická diuretika, stimulační laxativa, amfotericin B (intravenózní podání), glukokortikoidy a tetrakosaktidy. Hypokalemie má být upravena.
•  Antipsychotika jako je pimozid a haloperidol, imipraminová antidepresiva, lithium.
Kombinace, které je třeba vzít v úvahu
Látky s tlumivým účinkem na CNS včetně narkotik, analgetik, sedativních H1 antihistaminik, barbiturátů, benzodiazepinů a ostatních anxiolytik, klonidinu a jeho derivátů.
Antihypertenziva a ostatní látky snižující krevní tlak.
Současná léčba amisulpridu s klozapinem může vést ke zvýšeným plazmatickým koncentracím amisulpridu.
4.6  Fertilita, těhotenství a kojení
Těhotenství
Studie na zvířatech prokázaly reprodukční toxicitu (viz bod 5.3).
K dispozici jsou velmi omezená klinická data o podání amisulpridu během těhotenství. Bezpečnost amisulpridu během těhotenství u člověka nebyla dosud stanovena.
Amisulprid prochází placentou.
Užívání amisulpridu během těhotenství a u žen ve fertilním věku, které nepoužívají účinnou antikoncepci, se nedoporučuje, pokud přínos nepřeváží možné riziko.
U novorozenců, kteří byli během třetího trimestru těhotenství vystaveni vlivu antipsychotik (včetně amisulpridu), existuje riziko nežádoucích účinků včetně extrapyramidových příznaků a/nebo příznaků z vysazení. Tyto příznaky se mohou lišit v délce trvání i v závažnosti (viz bod 4.8). Byly hlášeny případy


5/11

agitovanosti, hypertonie, hypotonie, tremoru, somnolence, respirační tísně nebo poruch příjmu potravy. Proto mají být novorozenci pečlivě monitorováni.
Kojení
Amisulprid se v některých případech vylučuje do mateřského mléka v poměrně velkých množstvích nad tolerovanou hodnotou 10 % dávky upravené na mateřskou tělesnou hmotnost, ale koncentrace v krvi u kojených dětí nebyly hodnoceny. Neexistují dostatečné informace o účincích amisulpridu u novorozenců/kojenců. Musí se rozhodnout, zda přerušit kojení nebo přerušit léčbu amisulpridem s přihlédnutím k přínosu kojení pro dítě a přínosu léčby pro ženu.
Fertilita
U zvířat byl pozorován pokles fertility spojený s farmakologickými účinky přípravku (efekt způsobený prolaktinem).
4.7  Účinky na schopnost řídit a obsluhovat stroje
I v doporučených dávkách může amisulprid způsobit ospalost a rozmazané vidění a narušit tak schopnost řídit vozidla nebo obsluhovat stroje (viz bod 4.8).
4.8 Nežádoucí účinky
Nežádoucí účinky jsou tříděny dle frekvence výskytu následovně:
•  velmi časté (≥1/10)
•  časté (≥1/100 až <1/10)
•  méně časté (≥1/1 000 až <1/100)
•  vzácné (≥1/10 000 až <1/1 000)
•  velmi vzácné (<1/10 000)
•  není známo (z dostupných údajů nelze určit)

Třídy orgánových systémů podle databáze MedDRA
Poruchy krve a
lymfatického systému

Poruchy imunitního systému
Endokrinní poruchy




Poruchy metabolismu a výživy


Psychiatrické poruchy
Frekvence

Méně časté Vzácné
Méně časté Časté
Vzácné
Méně časté Vzácné Časté
Méně časté
Nežádoucí účinek

Leukopenie, neutropenie (viz bod 4.4) Agranulocytóza (viz bod 4.4) Alergické reakce

Hyperprolaktinémie, galaktorea, amenorea, gynekomastie, bolest prsou, erektilní dysfunkce
Benigní nádor hypofýzy, jako je prolaktinom (viz body 4.3 and 4.4)
Hyperglykemie (viz bod 4.4), hypertriacylglycerolemie, hypercholesterolemie
Hyponatremie, syndrom nepřiměřené sekrece antidiuretického hormonu (SIADH)
Insomnie, úzkost, agitovanost, poruchy orgasmu Zmatenost




6/11

Třídy orgánových systémů podle databáze MedDRA
Nervous system disorders















Poruchy oka
Srdeční poruchy




Cévní poruchy




Respirační, hrudní
a mediastinální poruchy

Gastrointestinální poruchy
Poruchy jater a žlučových cest
Poruchy kůže a podkožní tkáně

Poruchy svalové a kosterní soustavy a pojivové tkáně
Poruchy ledvin a močových cest
Stavy spojené s těhotenstvím, šestinedělím a
perinatálním obdobím Vyšetření
Frekvence Velmi časté Časté


Méně časté




Vzácné

Není známo Časté
Méně časté Vzácné


Časté
Méně časté Vzácné
Méně časté


Časté
Méně časté

Vzácné
Není známo Méně časté
Méně časté Není známo


Časté
Méně časté
Nežádoucí účinek

Extrapyramidové příznaky: třes, rigidita, hypokineze, hypersalivace, akatizie, dyskineze
Somnolence, může se objevit akutní dystonie
(spastická tortikolis, okulogyrické krize, trismus), která je reverzibilní při podání antiparkinsonik bez přerušení podávání amisulpridu.
Záchvaty, zpravidla při dlouhodobém podávání byl zjištěn výskyt tardivní dyskineze charakterizované rytmickými, mimovolními pohyby zejména jazyka a/nebo obličeje. Podání antiparkinsonik je neúčinné a může vyvolat zhoršení symptomů.
Neuroleptický maligní syndrom, který je potenciálně fatální komplikací (viz bod 4.4)
Syndrom neklidných nohou
Rozmazané vidění (viz bod 4.7) Bradykardie
Prodloužení QT intervalu, komorové arytmie jako torsade de pointes, komorová tachykardie, komorová fibrilace, srdeční zástava, náhlá smrt (viz bod 4.4)
Hypotenze
Zvýšení krevního tlaku
Žilní tromboembolismus, včetně plicní embolie někdy fatální, a hluboká žilní trombóza (viz bod 4.4)
Nazální kongesce, aspirační pneumonie (zejména v kombinaci s jinými antipsychotiky a léčivy působícími tlumivě na CNS)
Zácpa, nauzea, zvracení, sucho v ústech Hepatocelulární poškození
Angioedém, kopřivka Fotosenzitivní reakce Osteopenie, osteoporóza

Retence moči

Syndrom z vysazení léku u novorozenců (viz bod 4.6)


Zvýšení tělesné hmotnosti
Zvýšení jaterních enzymů, zejména transamináz



7/11

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9 Předávkování
Symptomy
Zkušenosti s předávkováním amisulpridem jsou omezené. Bylo hlášeno pouze zvýraznění známých farmakologických účinků léku, jako jsou ospalost a sedace, kóma, hypotenze a extrapyramidové symptomy. Fatální následky byly hlášeny hlavně v kombinaci s dalšími psychotropními látkami.
Léčebná opatření
V případě akutního předávkování je třeba vzít v úvahu možnost současného požití i jiných látek. Vzhledem k tomu, že amisulprid je velmi slabě dialyzovatelný, není hemodialýza k eliminaci léku účelná.
Neexistuje specifické antidotum amisulpridu.
Proto je doporučeno zahájení vhodných podpůrných opatření: monitorování životních funkcí a nepřetržité monitorování srdeční činnosti (riziko prodloužení QT intervalu) až do úplné úpravy stavu pacienta.
V případě závažné extrapyramidové symptomatologie mají být podány anticholinergní látky. U pacientů, u kterých je podezření na předávkování, je třeba monitorovat EKG.
5. FARMAKOLOGICKÉ VLASTNOSTI
5.1 Farmakodynamické vlastnosti
Farmakoterapeutická skupina: psycholeptika, antipsychotika, benzamidy ATC kód: N05AL05
Amisulprid se selektivně váže s vysokou afinitou na lidské dopaminergní receptorové subtypy D2/D3, zatímco nevykazuje afinitu k receptorovým subtypům D1, D4 a D5.
Na rozdíl od klasických a atypických neuroleptik, amisulprid nemá žádnou afinitu k serotoninovým, adrenergním, H1 histaminovým a cholinergním receptorům. Kromě toho se amisulprid neváže na sigma receptory.
Ve studiích prováděných na zvířatech, amisulprid ve vysokých dávkách blokuje post-synaptické D2 receptory lokalizované v limbickém systému, především ve striatu. Na rozdíl od klasických neuroleptik nenavozuje katalepsii a nedochází k vývoji hypersensitivity k D2 dopaminovým receptorům při opakovaném užívání. V nízkých dávkách blokuje přednostně presynaptické D2/D3 receptory, což vyvolá uvolnění dopaminu odpovídající za dezinhibiční efekt.
Tento atypický farmakologický profil může vysvětlovat antipsychotický účinek amisulpridu při vyšších dávkách v důsledku blokády postsynaptických dopaminových receptorů a jeho účinek na negativní symptomy při nižších dávkách blokádou presynaptických dopaminových receptorů. Snížený výskyt vedlejších extrapyramidových symptomů může být v důsledku aktivity přednostně v limbické oblasti.


8/11

5.2 Farmakokinetické vlastnosti
Absorpce
U člověka jsou dva absorpční vrcholy amisulpridu: první je dosažen rychle – 1 hodinu po dávce, a druhý mezi 3. a 4. hodinou po podání. Odpovídající plazmatické koncentrace jsou 39 ± 3 ng/ml a 54 ± 4 ng/ml po dávce 50 mg.
Distribuce
Distribuční objem je 5,8 l/kg. Vazba na plazmatické bílkoviny je nízká (16%). Nejsou známy lékové interakce.
Absolutní biologická dostupnost je 48%.
Biotransformace
Amisulprid je slabě metabolizován: detekovány byly dva inaktivní metabolity představující přibližně 4 % dávky. U amisulpridu nedochází ke kumulaci a jeho farmakokinetika je po opakovaném podání nezměněna.
Eliminace
Poločas eliminace amisulpridu je přibližně 12 hodin po perorálním podání. Amisulprid je vylučován nezměněn močí. Po intravenózním podání je 50 % látky vyloučeno močí, z toho 90 % je vyloučeno během 24 hodin. Renální clearance je 20 l/hod nebo 330 ml/min.
Strava bohatá na sacharidy (obsahující 68 % tekutin) významně snižuje hodnoty AUC, Tmax a Cmax amisulpridu, ale nebyly pozorovány žádné změny po hodně tučném jídle. Význam těchto nálezů však v běžné klinické praxi není znám.
Jaterní insuficience
Vzhledem k nízké metabolizaci přípravku v játrech není nutné redukovat dávku u pacientů s jaterní insuficiencí.
Renální insuficience
Poločas eliminace zůstává u pacientů s renální insuficiencí nezměněn, ale systémová clearance je snížena faktorem 2,5 až 3. AUC amisulpridu u lehké poruchy funkce ledvin byla zvýšena na dvojnásobek a téměř na desetinásobek u středně těžké poruchy funkce ledvin (viz bod 4.2). Zkušenosti jsou však omezené a nejsou k dispozici údaje při dávkách vyšších než 50 mg.
Amisulprid je dialyzovatelný velmi slabě.
Starší pacienti
Z omezeného počtu farmakokinetických údajů u starších nemocných (> 65 let) bylo zjištěno, že po podání jednotlivé perorální dávky 50 mg došlo k 10–30% zvýšení Cmax, T1/2 a AUC. Nejsou známy žádné údaje po podání opakovaných dávek.
5.3  Předklinické údaje vztahující se k bezpečnosti
Po celkovém zhodnocení ukončených studií bezpečnosti se ukazuje, že amisulprid nemá obecná, orgánově specifická, teratogenní, mutagenní či kancerogenní rizika. Změny pozorované při dávkách pod maximální tolerovanou dávkou u potkanů a psů měly stejný farmakologický účinek a neprokazovaly významnější toxický účinek za těchto podmínek. V porovnání s maximální doporučenou dávkou u člověka jsou maximální tolerované dávky u potkanů 2x vyšší (200 mg/kg/den) a 7x vyšší u psa (120 mg/kg/den) vztaženo na AUC. Žádné kancerogenní riziko, relevantní pro člověka, nebylo zjištěno u myší (do 120 mg/kg/den) a u potkanů (do 240 mg/kg/den), což odpovídá u potkana 1,5–4,5x vyšší AUC, než je předpokládána u člověka.


9/11

Reprodukční studie provedené u potkanů, králíků a myší neprokázaly žádný teratogenní potenciál.
Ve studiích na zvířatech amisulprid vyvolal účinek na růst a vývoj plodu při dávkách odpovídajících ekvivalentní dávce pro člověka 2000 mg/den a vyšší pro pacienta o tělesné hmotnosti 50 kg. Důkazy o teratogenním účinku amisulpridu nebyly nalezeny. Studie o vlivu amisulpridu na chování potomstva nebyly provedeny.

6. FARMACEUTICKÉ ÚDAJE
6.1  Seznam pomocných látek
Monohydrát laktosy
Sodná sůl karboxymethylškrobu (typ A) Hypromelosa 2910/5
Granulovaná mikrokrystalická celulosa Magnesium-stearát
6.2 Inkompatibility
Neuplatňuje se.
6.3 Doba použitelnosti
2 roky
6.4 Zvláštní opatření pro uchovávání
Tento léčivý přípravek nevyžaduje žádné zvláštní podmínky uchovávání.
6.5  Druh obalu a obsah balení
PVC/PE/PVDC-Al blistr nebo PVC/PVDC-Al blistr, krabička. Velikost balení: 30, 60 nebo 90 tablet.
Na trhu nemusí být všechny velikosti balení.
6.6  Zvláštní opatření pro likvidaci přípravku a pro zacházení s ním
Žádné zvláštní požadavky.

7. DRŽITEL ROZHODNUTÍ O REGISTRACI
MEDOCHEMIE Ltd., 1-10 Constantinoupoleos Street, 3011 Limassol, Kypr

8. REGISTRAČNÍ ČÍSLO/REGISTRAČNÍ ČÍSLA
AKTIPROL 50 mg tablety: 68/311/15-C AKTIPROL 200 mg tablety: 68/312/15-C
9. DATUM PRVNÍ REGISTRACE / PRODLOUŽENÍ REGISTRACE
Datum první registrace: 1. 7. 2015
Datum posledního prodloužení registrace: 27. 2. 2020


10/11

10. DATUM REVIZE TEXTU
14. 4. 2021






















































11/11
