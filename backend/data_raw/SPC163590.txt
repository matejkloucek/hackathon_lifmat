Sp.zn. sukls240146/2020


SOUHRN ÚDAJŮ O PŘÍPRAVKU

1.   NÁZEV PŘÍPRAVKU

Monotab 100 mg tablety s prodlouženým uvolňováním

2.   KVALITATIVNÍ A KVANTITATIVNÍ SLOŽENÍ

Jedna tableta s prodlouženým uvolňováním obsahuje isosorbidi mononitras100 mg.

Pomocná látka se známým účinkem: Jedna tableta s prodlouženým uvolňováním obsahuje 25 mg
monohydrátu laktózy.

Úplný seznam pomocných látek viz bod 6.1.

3.   LÉKOVÁ FORMA

Tableta s prodlouženým uvolňováním.
Oválné, krémové tablety s půlicí rýhou na obou stranách. Tabletu lze rozdělit na stejné dávky.

4.   KLINICKÉ ÚDAJE

4.1  Terapeutické indikace

Profylaxe a dlouhodobá léčba anginy pectoris.

4.2  Dávkování a způsob podání

Dávkování
Léčba by se měla zahájit nižšími dávkami a jejich zvyšování k požadované hodnotě by mělo být postupné.
Ošetřující lékař rozhodne o délce léčby.

Užívá se 1x denně 1 tableta s prodlouženým uvolňováním (odpovídá 100 mg isosorbid-mononitrátu). U pacientů, kteří dosud nitráty neužívali a/nebo u pacientů s nestabilním krevním oběhem se doporučuje pomalé zvyšování dávky, např. od 1. do 4. dne ½ tablety Monotab (odpovídá 50 mg isosorbid-mononitrátu). Pátý den pak celou tabletu Monotab (odpovídá 100 mg isosorbid- mononitrátu).
Pediatrická populace
K dispozici nejsou žádné údaje týkající se bezpečnosti a účinnosti isosorbid-mononitrátu u dětí a
dospívajících.
Způsob podání
Tablety se polykají nerozkousané s malým množstvím vody.




1

4.3  Kontraindikace

-   hypersenzitivita na léčivou látku, nitráty nebo na kteroukoli pomocnou látku uvedenou v bodě
6.1,
-   akutní oběhové selhání (šok, oběhový kolaps),
-   kardiogenní šok, není-li zajištěn dostatečně vysoký diastolický levokomorový tlak intraaortální kontrapulzací nebo pozitivně inotropními léčivy,
-   současné podávání inhibitorů fosfodiesterázy typu 5 (např. sildenafil, vardenafil, tadalafil),
protože tím může být zvýšen účinek léčiva na pokles krevního tlaku,
-   výrazná hypotenze (systolický krevní tlak < 90 mm Hg),
-   současné užívání se stimulátory rozpustné guanylátcyklázy z důvodu zvýšeného rizika hypotenze (viz bod 4.5).
4.4  Zvláštní upozornění a opatření pro použití

ISMN (isosorbid-mononitrát) může být podáván pouze po pečlivém zvážení poměru rizika a prospěchu léčby při:
-   hypertrofické obstrukční kardiomyopatii, konstriktivní perikarditidě a tamponádě perikardu,
-   nízkých plnících tlacích, např. u akutního infarktu myokardu, při omezené funkci levé komory srdeční (levostranné selhání). Mělo by se zabránit poklesu systolického tlaku pod 90 mm Hg.
-   aortální a/nebo mitrální stenóze,
-   sklonu k ortostatickým poruchám regulace krevního oběhu,
-   onemocněních, která souvisejí se zvýšeným intrakraniálním tlakem (další zvýšení tlaku bylo pozorováno jen při vysokých i. v. dávkách nitroglycerinu).

Hemolytická anemie u pacientů s deficitem G6PD
U pacientů s deficitem G6PD léčených isosorbidem byla hlášena hemolytická anemie. U těchto pacientů se při podávání isosorbid-mononitrátu doporučuje opatrnost.

Přípravek Monotab není vhodný k léčbě akutního záchvatu anginy pectoris a akutního infarktu myokardu. Bezpečnost a účinnost podávání přípravku dětem nebyly zjišťovány.

Pacienti se vzácnými dědičnými problémy s intolerancí galaktózy, úplným nedostatkem laktázy nebo
malabsorpcí glukózy a galaktózy nemají tento přípravek užívat.

4.5   Interakce s jinými léčivými přípravky a jiné formy interakce

Současné podávání agonistů rozpustné guanylátcyklázy (receptoru pro oxid dusnatý) je u pacientů léčených ISMN kontraindikováno v důsledku možné potenciace hypotenzního účinku (vazodilatace) (viz bod 4.3).

Antihypertenzní účinek ISMN je rovněž zvýšen při současném užívání inhibitorů fosfodiesterázy typu 5 (např. sildenafil, vardenafil, tadalafil), jejich podávání je kontraindikováno (viz bod 4.3).
Současné podávání jiných vazodilatancií, antihypertenziv, β-blokátorů, blokátorů kalciových kanálů, neuroleptik nebo tricyklických antidepresiv a užití alkoholu mohou účinek ISMN na snížení krevního tlaku zvýšit. Kombinace nitrátů s β-blokátory je však klinicky výhodná (β-blokátory potlačují tachykardii navozenou nitráty a naopak nitráty zabraňují vazokonstrikci, která je způsobena β-
blokátory).

V důsledku možné interakce mezi nitráty a námelovými alkaloidy, která může vést k antagonistickému působení mezi léčivy, je třeba se vyvarovat jejich současnému užívání.




2

4.6  Fertilita, těhotenství a kojení

V klinické praxi nejsou dostatečné zkušenosti s užíváním přípravku v době těhotenství a při kojení. Je nutné důkladně zvážit poměr rizika potenciálního poškození plodu k prospěchu léčby matky. Léčivo lze kojícím ženám podat pouze po pečlivém zvážení poměru rizika pro kojence k prospěchu léčby pro matku.

4.7  Účinky na schopnost řídit a obsluhovat stroje

Přípravek i přes užívání podle návodu může výrazně změnit reakční schopnost, takže může být
ovlivněna aktivní účast v silničním provozu, při obsluze strojů nebo při práci bez pevné opory. To
platí hlavně na začátku léčby, při zvýšení dávky, změně léčiv a v kombinaci s alkoholem.

4.8  Nežádoucí účinky

V následující tabulce jsou shrnuty nežádoucí účinky isosorbid-mononitrátu rozdělené do skupin podle terminologie MedDRA s uvedením frekvence výskytu: velmi časté (≥ 1/10); časté (≥ 1/100 až < 1/10); méně časté (≥ 1/1 000 až < 1/100); vzácné (≥ 1/10 000 až < 1/1 000); velmi vzácné (< 1/10 000), není známo (z dostupných údajů nelze určit):


MedDRA třídy orgánových systémů
Poruchy krve a lymfatického systému


Poruchy imunitního systému Vyšetření


Srdeční poruchy
Frekvence
není známo


méně časté časté


méně časté



velmi vzácné
Nežádoucí účinek methemoglobinemie, hemolytická anemie u
pacientů s deficitem G6PD
alergické kožní reakce pokles krevního tlaku*, reflektorické zvýšení tepové frekvence*
bradykardické poruchy srdečního rytmu,
zesílení příznaků anginy
pectoris** ischemie


Respirační, hrudní a mediastinální poruchy
velmi vzácné
přechodná hypoxemie


Poruchy nervového systému Gastrointestinální poruchy
Poruchy kůže a podkožní tkáně


Cévní poruchy





Celkové poruchy a reakce v místě aplikace
velmi časté méně časté
velmi vzácné není známo

časté

méně časté



časté

velmi vzácné
bolest hlavy***
nevolnost, zvracení exfoliativní dermatitida vyrážka, erytém, svědění a kopřivka
orthostatická hypotenze*,
závrať*
prchavé povrchové
zčervenání kůže (flush), kolapsové stavy, synkopa
obluzenost*, pocit slabosti*
tolerance, zkřížená
tolerance s jinými nitráty



3

* Reakce mohou být pozorovány při zahájení léčby nebo při zvýšení dávky.
** Může dojít k silnému poklesu krevního tlaku a zesílení příznaků anginy pectoris (paradoxní působení nitrátů).
*** Na začátku léčby se mohou vyskytnout bolesti hlavy (nitrátové bolesti hlavy), které podle zkušeností většinou odezní po několika dnech při dalším užívání.
Byl popsán vývoj tolerance i výskyt zkřížené tolerance k jiným nitrátům při chronické kontinuální léčbě isosorbid-mononitrátem ve vysokých dávkách. Aby se předešlo oslabení účinku nebo ztrátě účinnosti, je třeba se vyhnout vysokým kontinuálním dávkám.
Při podání ISMN může nastat, v důsledku relativního přerozdělení krevního toku v hypoventilových alveolách, přechodná hypoxemie a u pacientů s koronární srdeční chorobou i ischemie.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: http://www.sukl.cz/nahlasit-nezadouci-ucinek

4.9  Předávkování

Příznaky při předávkování
Pokles krevního tlaku s ortostatickými poruchami, reflektorická tachykardie a bolest hlavy, pocit slabosti, závratě, flush, nevolnost, zvracení a průjem.
Při velmi vysokých dávkách může dojít k methemoglobinemii s cyanózou, dechovou nedostatečností,
tachypnoe.
U velmi vysokých dávek se může objevit zvýšení intrakraniálního tlaku s centrálními mozkovými příznaky. U chronického předávkování byly zjištěny zvýšené hladiny methemoglobinu. Jejich klinická významnost je však sporná.
Terapie při předávkování
Mimo běžných opatření (výplach žaludku a horizontální poloha pacienta s podloženými dolními končetinami) je nutné důsledné sledování a korigování vitálních funkcí.
U výrazné hypotenze a/nebo šoku by měla následovat objemová substituce, dodatečně může být
podána infuze noradrenalinu a/nebo dopaminu k úpravě krevního tlaku. Podání adrenalinu (epinefrinu)
a příbuzných látek je kontraindikováno.

K léčbě methemoglobinemie lze dle stupně závažnosti použít:
-   Vitamin C: 1,0 g p. o. nebo sodná sůl i. v.
-   Methylenová modř: až 50 ml 1% roztoku methylenové modři i. v.
-   Toluidinová modř: na začátku 2 až 4 mg/kg tělesné hmotnosti přísně i. v. V případě, že bude nevyhnutné vícenásobné podání, tak podáváme v hodinových intervalech 2 mg/kg tělesné hmotnosti.
-   Kyslíková léčba, hemodialýza, výměnná transfuze.

5.   FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Kardiaka, jiná vazodilatancia používaná u onemocnění srdce, ATC kód: C01D A14

4

Mechanismus účinku
Isosorbid-mononitrát je organický nitrát. Působí přímo relaxačně na hladké svalstvo cévní stěny a způsobuje vazodilataci. Výrazněji působí na postkapilární kapacitní cévy a velké artérie, vyvolává arteriodilataci v oblasti stenotických koronárních artérií. Vazodilatace v řečišti vede ke zvýšení
venózní kapacity (pooling), zpětný tok k srdci se sníží, klesá objem levé komory a plnících tlaků („preload“). Zmenšení náplně levé komory a systolického napětí stěn snižuje energetickou a
kyslíkovou spotřebu myokardu. Snížení srdečních plnících tlaků zlepšuje perfuzi ischemií ohrožených subendokardiálních vrstev myokardu a může zlepšit kontraktilitu stěn i tepový objem. Dilatace
velkých artérií blízkých srdci vede k snížení jak systémového („afterload“), tak plicního odporu. Isosorbid-mononitrát způsobuje relaxaci bronchiálního svalstva, vývodních cest močových, biliárního svalstva, svalstva žlučových cest, jícnu, tenkého a tlustého střeva včetně svěračů. Na molekulární úrovni působí nitráty přes tvorbu oxidu dusíku (NO), který stimuluje tvorbu cyklického guanosin- monofosfátu (cGMP), který působí jako mediátor relaxace.
5.2  Farmakokinetické vlastnosti

Absorpce
Isosorbid-mononitrát je po užití per os rychle a plně absorbován. Systémová biologická dostupnost je
90-100 %. Maximální plazmatické koncentrace je dosaženo za 4,25 hod (± 1,25 hod).
Biotransformace
Isosorbid-mononitrát je plně metabolizován v játrech. Vzniklé metabolity jsou inaktivní. Plazmatický poločas je 4 až 5 hodin.
Eliminace
Isosorbid-mononitrát je ve formě metabolitů vylučován výhradně ledvinami. Pouze asi 2 % jsou
vylučována ledvinami v nezměněném stavu. Poločas eliminace je 6,5 hod. Při snížené funkci ledvin může být biologický poločas prodloužen.

Tolerance
I při shodném dávkování a konstantních hladinách nitrátů bylo pozorováno snížení účinnosti. Vzniklá tolerance po vysazení terapie během 24 hodin odezní. Při odpovídajícím intermitentním podávání nebyly pozorovány žádné známky rozvoje tolerance.

5.3  Předklinické údaje vztahující se k bezpečnosti

a) akutní toxicita
Vyšetřování akutní toxicity nevykázalo žádné zvláštní hodnoty.

b) chronická toxicita
Pokusy chronické toxicity u potkanů neprokázaly žádný toxický účinek. Po perorálním podání
isosorbid-mononitrátu v dávce 191 mg/kg tělesné hmotnosti u psa byla zvýšená hladina
methemoglobinu, oproti původní hodnotě pouze o 2,6 %. Koncentrace nitritu v séru je po podání isosorbid-mononitrátu v dávce 191 mg/kg tělesné hmotnosti per os na hranici prokazatelnosti (méně než 0,02 mg/l). Alkalická fosfatáza a GTP se nemění.

c) mutagenní a kancerogenní účinky
Pokusy mutagenity vykonané četnými testovacími systémy (in vivo a in vitro) byly s negativním výsledkem. Dlouhodobé vyšetřování u potkanů neprokázalo žádný kancerogenní účinek.

d) reprodukční toxicita
Studie zaměřené na embryotoxicitu neprokázaly žádný teratogenní účinek isosorbid-mononitrátu. U člověka v průběhu těhotenství a v době kojení však nejsou známy žádné zkušenosti s bezpečností


5

léčiva. Ve studiích perinatální a postnatální toxicity byl embryotoxický efekt prokázán pouze při velmi vysokých dávkách.

6.   FARMACEUTICKÉ ÚDAJE

6.1  Seznam pomocných látek

Monohydrát laktózy, hypromelóza, montanglykolový vosk, mastek, magnesium-stearát, koloidní bezvodý oxid křemičitý.
6.2  Inkompatibility

Neuplatňuje se.

6.3  Doba použitelnosti

2 roky.

6.4  Zvláštní opatření pro uchovávání
Uchovávejte při teplotě do 25 °C v původním obalu, aby byl přípravek chráněn před světlem a
vlhkostí.

6.5  Druh obalu a obsah balení
Blistr PVC/PVDC/Al (bezbarvý průhledný), krabička.
Velikost balení: 20, 50 a 100 tablet s prodlouženým uvolňováním.

Na trhu nemusí být všechny velikosti balení.
6.6   Zvláštní opatření pro likvidaci přípravku a pro zacházení s ním

Žádné zvláštní požadavky.

Veškerý nepoužitý léčivý přípravek nebo odpad musí být zlikvidován v souladu s místními požadavky.


7.   DRŽITEL ROZHODNUTÍ O REGISTRACI
Zentiva, k. s., U Kabelovny 130, 102 37 Praha 10, Česká republika


8.   REGISTRAČNÍ ČÍSLO(A)
83/299/03-C


9.   DATUM PRVNÍ REGISTRACE/PRODLOUŽENÍ REGISTRACE
Datum první registrace: 8. 10. 2003
Datum posledního prodloužení registrace: 9. 3. 2011



6

10.  DATUM REVIZE TEXTU

23. 10. 2020





















































7
