Tento dokument je odbornou informací k léčivému přípravku, který je předmětem specifického léčebného programu. Odborná informace byla předložena žadatelem o specifický léčebný program. Nejedná se o dokument schválený Státním ústavem pro kontrolu léčiv.
SOUHRN ÚDAJŮ O PŘÍPRAVKU

1.  NÁZEV PŘÍPRAVKU

DIGOXIN ZENTIVA 0,5 mg/2 ml injekční roztok


2.  KVALITATIVNÍ A KVANTITATIVNÍ SLOŽENÍ

2 ml injekčního roztoku obsahují 0,50 mg digoxinu.
Pomocné látky se známým účinkem: 96% ethanol 167,966 mg, propylenglykol 830,000 mg a sodík 1,15 mg.

Úplný seznam pomocných látek viz bod 6.1.

3.  LÉKOVÁ FORMA

Injekční roztok.
Čirý, bezbarvý roztok bez viditelných částic.


4.  KLINICKÉ ÚDAJE

4.1  Terapeutické indikace
Srdeční selhání s malou ejekční frakcí, fibrilace síní, atriální flutter, paroxysmální supraventrikulární tachykardie.

4.2  Dávkování a způsob podání

Dávkování
Optimální dávka je stanovena pro každého pacienta individuálně.

Dospělí
Pokud je vyžadována rychlá digitalizace, podává se pacientům, kteří nebyli digitalizováni,
úvodní dávka 0,5–1 mg digoxinu denně (1–2 ampule přípravku DIGOXIN ZENTIVA) po dobu 2–3 dnů, monitorování pacienta je povinné.
Léčba pokračuje udržovacími dávkami v rozmezí 0,125–0,50 mg digoxinu denně podávanými perorálně (obvykle 0,25 mg).

Starší pacienti
U starších osob je udržovací dávka nižší a může být snížena na 0,125 mg.
U pacientů s poškozením funkce ledvin by měla být udržovací dávka snížena a nastavena podle hodnoty koncentrace kreatininu.

Děti
Stanovení optimální denní dávky digoxinu pro parenterální podávání dětem je složité a užívá se zohlednění několika faktorů: tělesná hmotnost, vývojová fáze, zralost a také odpovědnost za
léčbu. Pro parenterální podání se doporučují následující dávky:
1/7

Hmotnost novorozence nebo dítěte (kg)
< 3
3–6
6–12
12–24
> 24
Dávka na jednotku kilogramu hmotnosti (mikrogramů/kg) 10
15
10
7
5
Udržovací dávka (mikrogramů/ kg/den) 10
15
10
7
5

Léčba začíná velmi pomalou intravenózní dávkou; pokračovat má po 8 hodinách podáváním udržovací dávky rozdělené do 3 dávek/24 hodin.
V případě snížené funkce ledvin má být udržovací dávka snížena použitím multiplikačního koeficientu v závislosti na koncentraci kreatininu a azotemii podle následující tabulky:


Koncentrace kreatininu (μmol/l)
70–100
101–200
201–400
Azotemie (mmol/l)

8–17
17,1–25
25,1–33
Koeficient pro násobení udržovací dávky

0,6
0,3
0,15

Stanovení koncentrace digoxinu v krvi je užitečné pro úpravu dávkování u závažných případů; digoxinemie má být měřena, aby se předešlo předávkování (v případě poškození funkce ledvin) nebo v případě potřeby zvýšených dávek (pacient nereagoval na předchozí dávky).
Způsob podání Intravenózní podání.

4.3  Kontraindikace

-  hypersenzitivita na léčivou látku nebo na kteroukoli pomocnou látku uvedenou v bodě 6.1,
-  síňokomorové blokády 2. nebo 3. stupně,
-  supraventrikulární tachyarytmie (Wolffův-Parkinsonův-Whiteův syndrom),
-  komorová hyperexcitabilita, zejména extrasystoly, ke kterým došlo při digitalizaci,
-  hypertrofická kardiomyopatie a restriktivní kardiomyopatie,
-  chronická konstriktivní perikarditida,
-  tachykardie a komorová fibrilace,
-  intravenózní terapie sultropridem nebo vápníkem,
-  příznaky předávkování digoxinem.
4.4  Zvláštní upozornění a opatření pro použití
Při atrioventrikulární blokádě nižšího stupně se má digoxin podávat s opatrností, protože může vyvolat celkový blok. Zejména to platí u pacientů s akutní myokarditidou, akutním infarktem myokardu a závažným onemocněním plic, protože se zvyšuje citlivost myokardu.
Digoxin může zvýšit riziko arytmií u pacientů podstupujících kardioverzi a léčba by měla být přerušena 1,5–3 dny před takovým zákrokem.
Nerovnováha elektrolytů a dysfunkce štítné žlázy mohou ovlivnit citlivost na přípravek DIGOXIN ZENTIVA.

2/7

Účinek digoxinu se zvyšuje v případě hypokalemie, hypomagnezemie, hyperkalcemie, hypoxemie a hypotyreózy. Výsledkem by mělo být snížení dávky, dokud nebudou tyto poruchy upraveny.
Při hypertyreóze může nastat rezistence na digoxin.
Přípravek DIGOXIN ZENTIVA má být používán s opatrností u pacientů, kteří již užívají srdeční glykosidy, a dávky digoxinu mají být sníženy, pokud byly srdeční glykosidy podávány dva týdny před zahájením léčby.

U pacientů se zhoršenou funkcí ledvin, u starších pacientů a u předčasně narozených dětí musejí být dávky přípravku DIGOXIN ZENTIVA sníženy a jejich plazmatické koncentrace musejí být monitorovány.

Pomocné látky
Tento léčivý přípravek obsahuje 167,966 mg 96% ethanolu (alkoholu) v ampuli, což odpovídá 4,26 ml piva nebo 1,78 ml vína na jednu injekční ampulku. To může mít nežádoucí účinky na pacienty s abúzem alkoholu.
Rovněž je to třeba vzít v úvahu u těhotných nebo kojících žen, dětí a u skupin pacientů s vysokým rizikem, jako jsou pacienti s onemocněním jater nebo s epilepsií.
Tento léčivý přípravek obsahuje propylenglykol. Může vyvolat příznaky podobné těm, které jsou způsobeny konzumací alkoholu.
Tento léčivý přípravek obsahuje sodík v koncentraci méně než 1 mmol (23 mg) na dávku, tj. prakticky je „bez sodíku“.
4.5  Interakce s jinými léčivými přípravky a jiné formy interakce

Kontraindikováno:
Podávání sultopridu.
Hyperkalcemie zvyšuje toxicitu a intravenózní podávání vápenatých solí je kontraindikováno u pacientů užívajících kardiotonické glykosidy.

Nedoporučuje se:
Společné podávání léků, které způsobují narušení elektrolytové rovnováhy, zvyšuje riziko toxicity glykosidů.
Thiazidová a kličková diuretika mohou způsobit hypokalemii a hypomagnezemii, které mohou vést k srdečním arytmiím.
Léčba glukokortikoidy, beta-2-mimetiky (např. salbutamol), amfotericinem, polystyrensulfonátem sodným, karbenoxolonem a také dialýza jsou dalšími faktory, které mohou vyvolat hypokalemii. Plazmatická koncentrace přípravku DIGOXIN ZENTIVA je významně zvýšena chinidinem, hydroxychinidinem, amiodaronem a propafenonem. V těchto situacích se doporučuje snížit dávky přípravku DIGOXIN ZENTIVA.
Současné podávání přípravku DIGOXIN ZENTIVA a blokátorů vápníkových kanálů může vést ke zvýšení koncentrace digoxinu.
Přípravek DIGOXIN ZENTIVA je substrátem P-glykoproteinu. Inhibitory P-glykoproteinu tedy mohou způsobit zvýšení koncentrací digoxinu v séru zvýšením absorpce a/nebo snížením jeho
renální clearance (viz bod 5.2).
Betablokátory mohou potencovat digoxinem indukovanou bradykardii.
Současné podávání s alfa-sympatomimetiky (miodrin) se nedoporučuje z důvodu zvýšení bradykardizujícího účinku a rizika atrioventrikulárních a/nebo vodivých intraventrikulárních poruch.
Opatrnost se doporučuje v případě kombinace: erytromycin, deslanosid, léčiva s hypokalemickým účinkem, itrakonazol.
Biologická dostupnost digoxinu při současné léčbě omeprazolem (20 mg denně) a digoxinem se u
3/7

zdravých jedinců zvýšila o 10 %.
Toxicita digoxinu byla hlášena vzácně. Je však nutné dbát opatrnosti při podávání omeprazolu ve vysokých dávkách starším pacientům. Má se zvážit monitorování průběhu léčby digoxinem.



4.6  Fertilita, těhotenství a kojení

Těhotenství
Digoxin volně prochází placentou, plazmatická koncentrace digoxinu je u matky a plodu
podobná. Nebyly hlášeny žádné nežádoucí účinky digoxinu na plod a na novorozence. Nicméně u matek s intoxikací digitalisem byly hlášeny fetální nežádoucí účinky, včetně smrti plodu.
Podávání přípravku DIGOXIN ZENTIVA těhotným ženám se srdečním onemocněním může vést k fetální hypotrofii. Jsou nutné další studie k vyhodnocení důsledků expozice digoxinu během
těhotenství. Proto by měl být přípravek DIGOXIN ZENTIVA během těhotenství podáván až po důkladném zvážení přínosu a rizika pro plod a matku a měla by být prováděna kontrola
plazmatické koncentrace digoxinu.
Kojení
Tento lék přechází do mateřského mléka v malém množství a dosahuje koncentrací výrazně pod dávkami novorozenecké terapie. Během léčby přípravkem je možné kojit.

4.7  Účinky na schopnost řídit a obsluhovat stroje

Účinek přípravku DIGOXIN ZENTIVA na schopnost řídit nebo obsluhovat stroje nebyl studován. Neexistují důkazy, že by mohl mít na tyto činnosti vliv.

4.8  Nežádoucí účinky

Hematologické a lymfatické poruchy
Může se vyskytnout trombocytopenie.

Poruchy imunitního systému
Hypersenzitivní reakce jsou vzácné.

Psychiatrické poruchy
U starších osob se mohou vyskytnout psychiatrické poruchy (křeče, bludy, halucinace, psychózy), v takovém případě je podezření na předávkování.

Oční poruchy
U starších osob se mohou objevit poruchy zraku.

Srdeční poruchy
Nejzávažnější nežádoucí účinky představují účinky na srdce. Toxické dávky mohou vyvolat nebo zhoršit srdeční nedostatečnost. Příznaky se mohou projevovat jako komorové a
supraventrikulární arytmie a poruchy srdečního převodu. Obecně incidence a závažnost arytmie korelují se závažností stavu srdce. Může se vyskytnout téměř jakýkoli typ arytmie, zejména
komorová tachykardie, junkční atrioventrikulární tachykardie a atriální tachykardie s blokem.


4/7

Arytmie se mohou objevit také jako: extrasystoly, sinoatriální blok, sinusová bradykardie a atrioventrikulární blok.
Hypokalemie predisponuje ke zvýšené toxicitě digoxinu. Nežádoucí účinky digoxinu se objevují rychleji, jestliže dochází k depleci draslíku způsobené dlouhodobým podáváním diuretik.



Gastrointestinální poruchy
V případě otravy digoxinem nebo při předávkování se mohou objevit bolesti břicha, nevolnost, zvracení, průjem a anorexie. Nedoporučuje se však interpretovat nevolnost jako první známku předávkování digoxinem.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické
pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9  Předávkování

Příznaky, které se mohou objevit v případě předávkování:
-   poruchy trávení: anorexie, nauzea, zvracení, průjem;
-   neurologické poruchy: bolesti hlavy, bolesti obličeje, únava, slabost, závratě, vertigo, somnolence, dezorientace, zmatenost, noční děsy, zřídka delirium a akutní psychóza, halucinace;
-   srdeční poruchy: poruchy řízení a vzruchu se závažnými změnami EKG, což může někdy vést k úmrtí;
-   velmi zřídka se mohou vyskytnout křeče, poruchy vidění v důsledku výskytu
dyschromatopsie (objekty jsou zabarveny žlutě nebo vzácněji zeleně, červeně, hnědě, modře nebo bíle) nebo rozmazané vidění.

Léčba: v případě předávkování se podávání přípravku zastaví a doporučuje se odpočinek na lůžku. V případě bradykardie se podává atropin, v případě hyperexcitability myokardu lidokain nebo fenytoin.
V případě masivní otravy se doporučuje okamžitě zahájit léčbu na jednotce intenzivní péče.

5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: kardiaka, srdeční glykosidy, digitalisové glykosidy. ATC kód: C01AA05.

Digoxin je intenzivní, rychlý a krátkodobě působící srdeční glykosid. Na molekulární úrovni
5/7

stimuluje vstup iontů vápníku do myokardiálních buněk prostřednictvím blokády Na⁺/K⁺/ATPázy v buněčné membráně. Pozitivně inotropní účinek, ale také arytmogenní účinek vysokých dávek digoxinu je vysvětlen zvýšením koncentrace vápníku dostupného pro
kontraktilní mechanismus. Hlavní účinky digoxinu jsou: zvýšená síla kontrakce myokardu –
pozitivně inotropní účinek – a snížené atrioventrikulární vedení. DIGOXIN ZENTIVA má také přímý vliv na hladkou cévní svalovinu a působí nepřímo vagomimeticky. Jiné účinky: negativně chronotropní účinek na úrovni sinusů je vysvětlen zvýšeným vagovým tonem; pozitivní bathmotropní účinek v případě předávkování projevující se zvýšením srdeční vzrušivosti.

5.2  Farmakokinetické vlastnosti

-  Plazmatické rovnováhy při chronickém podávání je dosaženo po 6 dnech.
-  Digoxin se váže ve velmi malém procentu na plazmatické bílkoviny (20 %), což vysvětluje jeho rychlý nástup účinku: 10–30 minut po intravenózním podání a 1–2 hodiny po
perorálním podání.
-  Transformace v játrech na aktivní metabolity je velmi malá (10 %).
-  Terapeutická plazmatická koncentrace se pohybuje mezi 0,65–2,6 nmol digoxinu/l. Tato koncentrace odpovídá celkovému množství v těle 0,75–1,5 mg, které je nutné pro úplnou digitalizaci.
-  Digoxin je substrátem P-glykoproteinu. Jako efluxní protein na apikální membráně enterocytů může P-glykoprotein omezit absorpci digoxinu. Zdá se, že P-glykoprotein v
proximálních renálních tubulech je důležitým faktorem při renální eliminaci digoxinu (viz bod 4.5).
-  Digoxin se vylučuje v nezměněné formě převážně ledvinami; existuje úzká korelace mezi clearance digoxinu a kreatininu.

5.3  Předklinické údaje vztahující se k bezpečnosti

Nejsou k dispozici.


6.  FARMACEUTICKÉ ÚDAJE
6.1  Seznam pomocných látek

96% ethanol Propylenglykol
Monohydrát kyseliny citronové
Dodekahydrát hydrogenfosforečnanu sodného Voda pro injekci

6.2  Inkompatibility
Vzhledem k neexistenci studií kompatibility se tento léčivý přípravek nemá mísit s jinými léčivými přípravky.
6.3  Doba použitelnosti
2 roky.

6.4  Zvláštní opatření pro uchovávání

Uchovávejte při teplotě do 25 °C v původním obalu.
6/7

6.5  Druh obalu a obsah balení

Krabička s 5 lahvičkami z hnědého skla, s odtrhávacím uzávěrem, o objemu 2 ml injekčního roztoku.
Krabička s 10 ampulkami hnědého skla, s odtrhávacím uzávěrem, o objemu 2 ml injekčního roztoku.

Na trhu nemusejí být všechny velikosti balení.

6.6  Zvláštní opatření pro likvidaci přípravku a pro zacházení s ním

Veškerý nepoužitý léčivý přípravek nebo odpad musí být zlikvidován v souladu s místními požadavky.

7.  DRŽITEL ROZHODNUTÍ O REGISTRACI
ZENTIVA S.A.
B-dul Theodor Pallady nr. 50,
Sector 3, 032266 Bucureşti, Rumunsko
Tel.: +40 21 317 31 36
Fax: +40 21 317 31 34
zentivaro@zentiva.ro


8.  REGISTRAČNÍ ČÍSLO

8890/2016/01-02


9.  DATUM PRVNÍ REGISTRACE/PRODLOUŽENÍ REGISTRACE
Datum posledního prodloužení registrace: duben 2016


10.  DATUM REVIZE TEXTU

Prosinec 2016
Podrobné informace o tomto přípravku jsou uveřejněny na webových stránkách Národní lékové agentury http://www.anm.ro/














7/7
