Sp.zn. sukls247768/2018
SOUHRN ÚDAJŮ O PŘÍPRAVKU

1. NÁZEV PŘÍPRAVKU

Linajen 8,75 mg pastilky

2. KVALITATIVNÍ A KVANTITATIVNÍ SLOŽENÍ

Jedna pastilka obsahuje flurbiprofenum 8,75 mg.

Pomocné látky se známým účinkem:
Isomalt:        2036 mg /pastilka
Maltitol:        427,5 mg/ pastilka
Ponceau 4R (E 124)        0,013 mg/pastilka
Oranžová žluť (E 110)        0, 080 mg/pastilka

Úplný seznam pomocných látek viz bod 6.1.
3. LÉKOVÁ FORMA

Pastilka

Oranžová kulatá pastilka o průměru 19 ± 1 mm s pomerančovou příchutí.

4. KLINICKÉ ÚDAJE

4.1 Terapeutické indikace

Linajen je indikován pro krátkodobou symptomatickou úlevu od bolesti v krku u dospělých a dospívajících od 12 let.
4.2 Dávkování a způsob podání

Dávkování

Nežádoucí účinky lze minimalizovat použitím nejnižší účinné dávky po co nejkratší dobu nezbytnou pro kontrolu příznaků (viz bod 4.4).

Dospělí a dospívající od 12 let:
Pomalu cucejte/rozpusťte jednu pastilku v ústech každých 3 až 6 hodin podle potřeby. Maximálně 5 pastilek v každém 24hodinovém období.
Doporučuje se používat tento produkt nejdéle tři dny.
Pediatrická populace:
Není určeno pro děti do 12 let.

Populace starších osob
Vzhledem k omezeným klinickým studiím, které jsou k dispozici, nelze doporučit obecnou dávku. Starší pacienti jsou vystaveni vyššímu riziku závažných následků nežádoucích účinků (viz bod 4.4).

Porucha funkce ledvin
U pacientů s mírnou až středně závažnou poruchou funkce ledvin není potřeba snížit dávkování. U pacientů  se závažnou ledvinovou nedostatečností je flurbiprofen kontraindikován (viz bod 4.3).


Porucha funkce jater
U pacientů s mírnou až středně závažnou poruchou funkce jater není potřeba snížení dávkování (viz bod 4.4.). U pacientů se závažnou jaterní nedostatečností je flurbiprofen kontraindikován (viz bod 4.3).


Způsob podání

Orální podání.

Jako všechny pastilky mají být pastilky Linajen posouvány uvnitř úst, aby bylo zabráněno lokálnímu podráždění.
4.3 Kontraindikace

- Hypersenzitivita na léčivou látku nebo na kteroukoli pomocnou látku uvedenou v bodě 6.1.
-  Pacienti, u kterých se dříve projevily hypersenzitivní reakce (např. astma, bronchospasmus, rinitida, angioedém nebo kopřivka) při odpovědi na kyselinu acetylsalicylovou nebo jiná nesteroidní antiflogistika.
-  Aktivní nebo v anamnéze se opakující peptický vřed/krvácení (dvě nebo více odlišných epizod prokázané ulcerace) a střevní ulcerace.
-  Anamnéza gastrointestinálního krvácení nebo perforace, těžké kolitidy, krvácení nebo hematopoetické poruchy související s předchozí léčbou NSAID.
- Poslední trimestr těhotenství (viz bod 4.6).
- Závažné selhání srdce, závažné selhání ledvin nebo závažné selhání jater (viz bod
4.4)



4.4 Zvláštní upozornění a opatření pro použití

Nežádoucí účinky lze minimalizovat použitím nejnižší účinné dávky po co nejkratší dobu nezbytnou pro kontrolu příznaků (viz gastrointestinální a kardiovaskulární rizika níže).

Populace starších osob:

U starších pacientů je zvýšené riziko vzniku nežádoucích účinků po NSAID, zejména gastrointestinálního krvácení a perforace, které mohou být fatální.

Respirační poruchy
U pacientů trpících bronchiálním astmatem nebo alergickými onemocněními nebo s jejich anamnézou může vzniknout bronchospasmus. Tito pacienti musí používat flurbiprofen se zvýšenou opatrností.

Jiné NSAID:
Současnému použití flurbiprofenu a jiných NSAID, včetně selektivních inhibitorů cyklooxygenázy -2, by se mělo zabránit (viz bod 4.5).

SLE (systémový lupus erythematodes) a smíšené onemocnění pojivové tkáně:
U pacientů se SLE a smíšeným onemocněním pojivové tkáně může být zvýšené riziko aseptické meningitidy (viz bod 4.8). Tento účinek však obvykle není pozorován u přípravků  s  krátkodobým  omezeným  použitím,  jako  jsou  například  pastilky  s flurbiprofenem.

Kardiovaskulární, renální a jaterní poruchy:

Bylo popsáno, že NSAID způsobují různé formy nefrotoxicity, včetně intersticiální nefritidy, nefrotického syndromu a selhání ledvin. Podávání NSAID může způsobit snížení tvorby prostaglandinů v závislosti na dávce a může způsobit selhání ledvin. Pacienti, kteří jsou nejvíce ohroženi touto reakcí, jsou pacienti s poškozenou funkcí ledvin, srdeční poruchou, jaterní dysfunkcí, pacienti užívající diuretika a starší osoby. Tento účinek však obvykle není pozorován u přípravků s krátkodobým omezeným použitím, jako jsou například pastilky s flurbiprofenem.
U pacientů s poruchou funkce ledvin mají být monitorovány renální funkce, protože po podání
NSAID může dojít k jejich zhoršení.
U pacientů s mírnou až středně závažnou jaterní dysfunkcí je nutná opatrnost (viz body
4.3 a 4.8).

Kardiovaskulární a cerebrovaskulární účinky:
U pacientů s anamnézou hypertenze a/nebo srdečního selhání je nutná opatrnost (diskuse s lékařem nebo lékárníkem), protože u léčby NSAID byla hlášena retence tekutin, hypertenze a otoky.
Klinické studie a epidemiologické údaje naznačují, že podávání některých NSAID (zejména při vysokých dávkách a dlouhodobé léčbě) může být spojeno s malým zvýšeným rizikem arteriálních trombotických příhod (například infarktu myokardu nebo cévní mozkové příhody). Neexistuje dostatek údajů k vyloučení tohoto rizika pro flurbiprofen při podání v maximální denní dávce 5 pastilek.



Účinky na nervový systém:
Bolest hlavy vyvolaná analgetiky: V případě dlouhodobého užívání analgetik nebo překročení doporučeného dávkování se mohou objevit bolesti hlavy, které nesmí být léčeny zvýšenými dávkami léčiva. V takových případech má být léčba NSAID přerušena a pacient má vyhledat lékařskou pomoc.


Gastrointestinální trakt:
NSAID mají být podávány pacientům s gastrointestinálními chorobami v anamnéze (ulcerózní kolitida, Crohnova choroba) opatrně, protože tyto stavy mohou být zhoršeny (viz bod 4.8).
Bylo hlášeno gastrointestinální krvácení, ulcerace nebo perforace, které mohou být fatální, u všech NSAID kdykoli během léčby, s varovnými příznaky nebo bez nich nebo s nebo bez předchozí anamnézy závažných gastrointestinálních příhod.
Riziko gastrointestinálního krvácení, ulcerace nebo perforace je vyšší se zvyšujícími se dávkami NSAID, u pacientů s vředem v anamnéze, zejména pokud je komplikován krvácením nebo perforací (viz bod 4.3) a u starších osob, tento účinek však obvykle není pozorován u přípravků s krátkodobým omezeným použitím jako jsou například pastilky s flurbiprofenem. Pacienti s anamnézou gastrointestinální toxicity, zejména starší, mají hlásit svému lékaři jakékoli neobvyklé břišní příznaky (zejména gastrointestinální krvácení).
U pacientů, kteří současně užívají léky, které mohou zvyšovat riziko ulcerace nebo krvácení, jako jsou perorální kortikosteroidy, antikoagulancia, jako je warfarin, selektivní inhibitory zpětného vychytávání serotoninu nebo antiagregační látky, jako je kyselina acetylsalicylová (viz bod 4.5), je třeba postupovat opatrně.
U  pacientů  užívajících  flurbiprofen  má  být  léčba  ukončena,  pokud  dojde
ke gastrointestinálnímu krvácení nebo ulceraci.

Dermatologické účinky:
Závažné kožní reakce, z nichž některé byly fatální, včetně exfoliativní dermatitidy, Stevensova-Johnsonova syndromu a toxické epidermální nekrolýzy, byly hlášeny velmi vzácně v souvislosti s použitím NSAID (viz bod 4.8). Při prvním výskytu kožní vyrážy, slizničních lézí nebo jakýchkoli jiných známek přecitlivělosti má být podávání flurbiprofenu ukončeno.

Infekce:

Pacient se má okamžitě obrátit na lékaře, pokud se během terapie flurbiprofenem objeví příznaky bakteriální infekce nebo se zhorší, protože v ojedinělých případech byla popsána exacerbace infekčního zánětu (např. vývoj nekrotizující fasciitidy) v souvislosti s dobou, kdy byly použity systémové NSAID. Má být posouzena potřeba zahájit antibiotickou léčbu antiinfekčním přípravkem.


Léčba má být znovu posouzena, pokud se příznaky zhorší nebo pokud se objeví nové příznaky.
Pastilka má být při rozpouštění posouvána uvnitř úst. V případě podráždění úst musí být léčba ukončena.

Pomocné látky:
Tento léčivý přípravek obsahuje isomalt a maltitol. Pacienti se vzácnými dědičnými problémy s intolerancí fruktózy nemají tento přípravek užívat. Přípravek může mít mírný projímavý účinek. Energetická hodnota maltitolu a isomaltu je 9,66 kJ/g (2,3 kcal/g).

Tento léčivý přípravek obsahuje azobarvivo: (Ponceau 4R (E 124) a oranžovou žluť (E 110)). Mohou způsobit alergické reakce.

4.5 Interakce s jinými léčivými přípravky a jiné formy interakce


Flurbiprofenu je třeba se vyhnout v kombinaci s těmito látkami:

Jiné NSAID, včetně
selektivních inhibitorů cykloxygenázy-2:
Acetylsalicylová kyselina (Nízká dávka)
Vyvarujte se současného užívání dvou nebo více NSAID, protože to může zvýšit riziko nežádoucích účinků, zejména gastrointestinálních nežádoucích účinků, jako jsou vředy a krvácení (viz bod 4.4).
Pokud lékař nedoporučil nízkou dávku kyseliny acetylsalicylové (nepřesahující 75 mg/den), protože to může zvýšit riziko nežádoucích účinků (viz bod 4.4).


Flurbiprofen se má užívat opatrně v kombinaci s těmito látkami:

Antikoagulancia:

Protidestičkové léky:
NSAID mohou zvyšovat účinky antikoagulancií, jako je warfarin (viz bod 4.4).
Zvýšené riziko gastrointestinálních ulcerací nebo krvácení (viz bod 4.4).


Antihypertenziva: léky (diuretika, ACE inhibitory, blokátory receptoru angiotensinu II):
NSAID mohou snižovat účinek diuretik a dalších antihypertenziv; mohou zvýšit nefrotoxicitu způsobenou inhibicí cyklooxygenázy, zejména u pacientů se zhoršenou funkcí ledvin (pacienti mají být dostatečně hydratováni).



Alkohol

Srdeční glykosidy:
Může zvýšit riziko nežádoucích účinků, zejména krvácení do gastrointestinálního traktu.
NSAID  mohou  zhoršovat  srdeční  selhání,  snižovat  rychlost glomerulární filtrace a zvyšovat hladiny glykosidů v plazmě - doporučuje se vhodné monitorování a v případě potřeby úprava dávky.


Cyklosporin: Kortikosteroidy:

Lithium:
Zvýšené riziko nefrotoxicity.
Může zvýšit riziko nežádoucích účinků, zejména v gastrointestinálním
traktu (viz bod 4.3).
Může zvýšit sérové koncentrace lithia - doporučuje se vhodné monitorování a je-li to nutné, úprava dávky


Methotrexát:


Mifepriston:

Perorální antidiabetika
Podávání NSAID 24 hodin před nebo po podání
methotrexátu může zvýšit koncentraci methotrexátu a zvýšit jeho toxický účinek.
NSAID se nesmí používat 8-12 dní po podání mifepristonu, protože NSAID mohou snižovat účinek mifepristonu.
Byly hlášeny změny hladiny glukózy v krvi (doporučuje se zvýšit míru
kontroly).

Fenytoin
Může zvýšit hladinu fenytoinu v séru - doporučuje se vhodné monitorování a v případě potřeby úprava dávky


Kalium šetřící diuretika

Probenecid Sulfinpyrazon
Chinolonová antibiotika:


Selektivní inhibitory zpětného vychytávání serotoninu (SSRI)
Takrolimus:
Současné použití může způsobit hyperkalémii (doporučuje se sledování hladiny draslíku v séru).
Léky obsahující probenecid nebo sulfinpyrazon mohou oddálit vylučování flurbiprofenu.
Údaje získané na zvířatech naznačují, že NSAID mohou zvyšovat riziko záchvatů spojených s chinolony. U pacientů užívajících NSAID a chinolony může být vyšší riziko vzniku křečí.
Zvýšené riziko gastrointestinálních ulcerací nebo krvácení (viz bod
4.4).

Možné zvýšení rizika nefrotoxicity při podávání NSAID s takrolimem.


Zidovudin:
Zvýšené riziko hematologické toxicity při podávání NSAID se zidovudinem.



Studie dosud neodhalily žádnou interakci mezi flurbiprofenem a tolbutamidem nebo antacidy.
4.6 Fertilita, těhotenství a kojení

Těhotenství
Inhibice  syntézy  prostaglandinů  může  nepříznivě  ovlivnit  těhotenství  a/nebo embryo/fetální vývoj. Údaje z epidemiologických studií naznačují zvýšené riziko potratu a srdečních malformací a gastroschízy po použití inhibitoru syntézy prostaglandinů v časném těhotenství. Absolutní riziko kardiovaskulární malformace bylo zvýšeno z méně než 1 % na přibližně 1,5 %. Předpokládá se, že riziko se zvyšuje s dávkou a délkou léčby.
U zvířat bylo prokázáno, že podávání inhibitoru syntézy prostaglandinů vede ke zvýšeným pre- a postimplantačním ztrátám a embryofetální letalitě. U zvířat, kterým byl podáván inhibitor syntézy prostaglandinů během organogenetického období, byly navíc hlášeny zvýšené incidence různých malformací, včetně kardiovaskulárních.
Během prvního a druhého trimestru těhotenství se flurbiprofen nemá podávat, pokud to není nezbytně nutné. Pokud flurbiprofen užívají ženy, které se pokoušejí otěhotnět, nebo ženy v prvním a druhém trimestru těhotenství, má být dávka co nejnižší a trvání léčby co nejkratší.
Během třetího trimestru těhotenství mohou všechny inhibitory syntézy prostaglandinů
vystavit
▪ plod:
-  Kardiopulmonální toxicitě (s předčasným uzavřením ductus arteriosus a plicní
hypertenzí);

-  Renální dysfunkci, která se může vyvinout v selhání ledvin s oligohydroamnionem;
▪ matku a novorozence na konci gravidity:
-  Možnému prodloužení doby krvácení, antiagregačnímu účinku, ke kterému může dojít i při velmi nízkých dávkách;
-  Inhibicím děložních kontrakcí vedoucím ke zpožděnému nebo prodlouženému
porodu.
V důsledku toho je flurbiprofen kontraindikován během třetího trimestru těhotenství (viz bod 4.3).
Kojení
V omezených studiích se flurbiprofen objevuje v mateřském mléce ve velmi nízkých koncentracích a je nepravděpodobné, že by negativně ovlivnil kojené dítě. Avšak vzhledem k možným nepříznivým účinkům NSAID na kojené děti se Linajen nedoporučuje pro kojící matky.
Fertilita
Existují důkazy, že léčiva, která inhibují cyklooxygenázu/syntézu prostaglandinů, mohou působením na ovulaci způsobit poruchu ženské plodnosti. To je reverzibilní po ukončení léčby.
4.7 Účinky na schopnost řídit a obsluhovat stroje

Nebyly provedeny žádné studie účinků na schopnost řídit a obsluhovat stroje.
Závrať je možným nežádoucím vedlejším účinkem po užití flurbiprofenu. Pokud pacienta
postihne, nemá pacient řídit dopravní prostředky ani obsluhovat stroje.


4.8 Nežádoucí účinky

Byly hlášeny hypersenzitivní reakce po NSAID, které mohou zahrnovat:

-  Nespecifické alergické reakce a anafylaxi
-  Reaktivitu dýchacích cest, jako je astma, zhoršení astmatu, bronchospasmus a dušnost.
-  Některé kožní reakce, jako je svědění, kopřivka, angioedém a vzácněji exfoliativní a bulózní dermatózy (včetně epidermální nekrolýzy a multiformního erytému).
V souvislosti s léčbou NSAID byly hlášeny otoky, hypertenze a srdeční selhání.
Klinické studie a epidemiologické údaje naznačují, že použití některých NSAID (zejména ve vysokých dávkách a při dlouhodobé léčbě) může být spojeno s malým zvýšením rizika arteriálních trombotických příhod (například infarktu myokardu nebo cévní mozkové příhody) (viz bod 4.4). Neexistují dostatečné údaje k vyloučení takového rizika pro pastilky s flurbiprofenem 8,75 mg.

Následující seznam nežádoucích účinků se týká nežádoucích účinků hlášených u flurbiprofenu při dávkách pro výdej bez lékařského předpisu pro krátkodobé použití:
(Velmi časté (≥ 1/10, Časté (≥ 1/100, <1/10), Méně časté (≥ 1/1000, <1/100)), Vzácné (≥ 1/10000, <1/1000), Velmi vzácné (<1/10000), není známo (z dostupných údajů nelze určit)).

Poruchy krve a lymfatického systému:
Není známo: anémie, trombocytopenie.

Poruchy imunitního systému:
Vzácné: anafylaktická reakce
Psychiatrické poruchy:
Méně časté: nespavost

Kardiovaskulární a cerebrovaskulární poruchy
Není známo: Edém, hypertenze a srdeční selhání

Poruchy nervového systému:
Časté: závrať, bolest hlavy, parestezie
Méně časté: somnolence

Poruchy respirační, hrudní a mediastinální:
Časté: podráždění v krku
Méně časté: exacerbace astmatu a bronchospasmus, dušnost, sípání, orofaryngeální puchýře, faryngeální hypestézie.

Gastrointestinální poruchy:
Časté: průjem, vředy v ústech, nauzea, bolest v ústech, parestézie v ústech, bolest v orofaryngu,
diskomfort v ústech (pocit tepla nebo pálení nebo mravenčení v ústech).
Méně časté: břišní distenze, bolest břicha, zácpa, sucho v ústech, dyspepsie, flatulence, glosodynie, dysgeusie, orální dysestézie, zvracení
Poruchy jater a žlučových cest:
Není známo: hepatitida

Poruchy kůže a podkožní tkáně:
Méně časté: různé kožní vyrážky, svědění.
Není známo: závažné formy kožních reakcí, jako jsou bulózní reakce, včetně Stevensova- Johnsonova syndromu a toxické epidermální nekrolýzy.
Celkové poruchy a stavy v místě aplikace:
Méně časté: pyrexie, bolest

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje průběžné sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48

100 41 Praha 10
Webové stránky: www.sukl.cz/nahlasit-nezadouci-ucinek


4.9  Předávkování

Symptomy:
U většiny pacientů, kteří požili klinicky významná množství NSAID, se vyvine pouze nauzea, zvracení, epigastrická bolest a zřídka průjem. Tinnitus, bolest hlavy a gastrointestinální krvácení jsou také možné. Při závažnější otravě NSAID je toxicita pozorována v centrálním nervovém systému a projevuje se jako ospalost, příležitostně excitace, rozmazané vidění a dezorientace nebo kóma. U pacientů se někdy objeví křeče. Při  závažné  otravě  NSAID  může  dojít  k  metabolické  acidóze  a  prodloužení protrombinového času/INR (International Normalized Ratio), pravděpodobně v důsledku interference s působením cirkulujících koagulačních faktorů. Může dojít k akutnímu selhání ledvin a poškození jater. U astmatických pacientů je možná exacerbace astmatu.

Léčba:
Léčba má být symptomatická a podpůrná a má zahrnovat udržování průchodnosti dýchacích cest a monitorování srdečních a vitálních funkcí, dokud se nestanou stabilními.
Zvažte podání živočišného uhlí nebo výplach žaludku a v případě potřeby korekci elektrolytů v séru, pokud uplynula méně než jedna hodina od požití nebo bylo přijato potenciálně  toxické  množství.  Časté  nebo  prodloužené  křeče  mají  být  léčeny intravenózním diazepamem nebo lorazepamem. Podávejte bronchodilatancia u astmatu. Pro flurbiprofen neexistuje specifické antidotum.
5. FARMAKOLOGICKÉ VLASTNOSTI

5.1 Farmakodynamické vlastnosti
Farmakoterapeutická skupina: Krční léčiva, jiná krční léčiva ATC kód: R02AX01 Mechanismus účinku
Flurbiprofen je NSAID - derivát kyseliny propionové, který působí inhibicí syntézy
prostaglandinů.

Farmakodynamické vlastnosti
U lidí má flurbiprofen silné analgetické, antipyretické a protizánětlivé vlastnosti a ukázalo se, že dávka 8,75 mg rozpuštěná v umělých slinách snižuje syntézu prostaglandinů v kultivovaných buňkách z lidských dýchacích cest. Podle studií v nichž byla testována plná krev je flurbiprofen smíšený inhibitor COX-1/COX-2 s určitou selektivitou vůči COX-1.

Předklinické studie naznačují, že R (-) enantiomer flurbiprofenu a souvisejících NSAID může působit na centrální nervový systém; předpokládá se mechanismus účinku inhibicí indukovaného COX-2- na úrovni míchy.

Klinická účinnost a bezpečnost
Ukázalo se, že jednorázová dávka flurbiprofenu 8,75 mg podaná lokálně do krku formou pastilky ulevuje od bolesti v krku, včetně otoku a zánětu krku, s významnou redukcí (LS střední rozdíl) v intenzitě bolesti v krku od 22 minut (- 5,5 mm), dosahuje maxima po 70 minutách (-13,7 mm) a zůstává významně účinná až 240 minut (-3,5 mm), včetně pacientů se streptokokovými a ne-streptokokovými infekcemi, snížení obtíží při polykání z 20 minut (-6,7 mm), dosažení maxima při 110 minutách (-13,9 mm) a po dobu až 240 minut (-3,5 mm) a snížení pocitu oteklého hrdla po 60 minutách (-9,9 mm), dosažení maxima za 120 minut (-11,4 mm) a po dobu až 210 minut (-5,1 mm).


Účinnost více dávek měřená pomocí Součtu rozdílů intenzity bolesti (SPID) během 24 hodin prokázala významné snížení intenzity bolesti v krku (-473,7 mm * h až - 529,1 mm
* h), obtížného polykání (-458,4 mm * h až -575,0 mm * h) a oteklého hrdla (- 482,4 mm
* h až -549,9 mm * h) se statisticky významným větším snížením bolesti v každém hodinovém intervalu po dobu 23 hodin pro všechna tři měření a statisticky významně větší úlevou v krku každou hodinu po 6hodinový čas hodnocení. Rovněž byla prokázána účinnost vícenásobných dávek po 24 hodinách a po 3 dny.


U pacientů užívajících antibiotika pro streptokokovou infekci se vyskytovala statisticky významně větší úleva v intenzitě bolesti v krku u flurbiprofenu 8,75 mg od 7 hodin a dále po požití antibiotik. Analgetický účinek flurbiprofenu 8,75 mg nebyl snížen podáváním antibiotik k léčbě pacientů se streptokokovou bolestí v krku.

2 hodiny po první dávce způsobily pastilky flurbiprofen 8,75 mg významné zmírnění některých souvisejících příznaků bolestí v krku přítomných na začátku studie, včetně kašle (50 % vs 4 %), ztráty chuti k jídlu (84 % vs. 57 %) a horečnatosti (68 % vs. 29 %). Léková forma pastilky se rozpouští v ústech po dobu 5 - 12 minut a poskytuje měřitelný zklidňující a potahovací účinek za 2 minuty.
Pediatrická populace
Nebyly provedeny žádné specifické studie u dětí. Studie účinnosti a bezpečnosti pastilek flurbiprofenu 8,75 mg zahrnovaly dospívající ve věku 12 - 17 let, i když malá velikost vzorku znamená, že nelze vyvodit žádné statistické závěry.

5.2 Farmakokinetické vlastnosti
Absorpce
Pastilky se rozpustí během 5 - 12 minut a flurbiprofen se snadno vstřebává, s detekcí v krvi po 5 minutách a plazmatickými koncentracemi, které vrcholí 40 - 45 minut po podání, ale zůstávají na průměrné nízké hladině 1,4 μg/ml, což je přibližně 4,4krát nižší než dávka 50 mg tablety. K absorpci flurbiprofenu může dojít z ústní dutiny pasivní difúzí. Rychlost absorpce je závislá na lékové formě s maximálními koncentracemi dosaženými rychleji, než jakých je dosaženo po ekvivalentní požité dávce, ale podobného rozsahu.

Distribuce
Flurbiprofen je rychle distribuován v celém těle a je extenzivně vázán na plazmatické
proteiny.

Biotransformace/exkrece
Flurbiprofen je metabolizován hlavně hydroxylací a vylučován ledvinami. Má eliminační poločas 3 až 6 hodin. Flurbiprofen se vylučuje ve velmi malém množství do lidského mateřského  mléka  (méně  než  0,05  μg/ml).  Přibližně  20-25%  perorální  dávky flurbiprofenu se vylučuje v nezměněné podobě.



Populace starších lidí a pediatrická populace
Po  perorálním  podání  tablet  flurbiprofenu  nebyl  hlášen  žádný  rozdíl  ve farmakokinetických parametrech mezi staršími a mladými dospělými dobrovolníky. U dětí mladších než 12 let po podání přípravku flurbiprofen 8,75 mg nebyly získány žádné farmakokinetické údaje, avšak podávání flurbiprofenu jak ve formě sirupu tak ve formě čípků nenaznačuje žádné významné rozdíly ve farmakokinetických parametrech ve srovnání s dospělými.


5.3 Předklinické údaje vztahující se k bezpečnosti

Kromě informací již zahrnutých v bodech 4.4, 4.6 a 4.8 nejsou k dispozici žádné další relevantní předklinické údaje.
6. FARMACEUTICKÉ ÚDAJE

6.1 Seznam pomocných látek
Isomalt (E 953)
Maltitol (E 965) Ponceau 4R (E 124) Oranžová žluť (E 110)
Draselná sůl acesulfamu (E 950) Makrogol 300 (E 1521)
Pomerančové aroma [Limonen (50,0%-100%), dekanal (0,0%-10%) citral, citronellol (0,1%-1,0%)]
Levomenthol
6.2 Inkompatibility

Neuplatňuje se.

6.3 Doba použitelnosti

2 roky.

6.4 Zvláštní opatření pro uchovávání

Tento léčivý přípravek nevyžaduje žádné zvláštní podmínky uchovávání.

6.5 Druh obalu a obsah balení

PVC-PVDC/Al blistry nebo PVC-PVDC/Al dětské bezpečnostní blistry v papírové
krabičce s potiskem.

Velikosti balení: 8, 12, 16, 20, 24 pastilek
Na trhu nemusí být všechny velikosti balení.
6.6 Zvláštní opatření pro likvidaci přípravku a pro zacházení s ním

Žádné zvláštní požadavky.

Veškerý nepoužitý léčivý přípravek nebo odpad musí být zlikvidován v souladu s místními požadavky.
7. DRŽITEL ROZHODNUTÍ O REGISTRACI

Geiser Pharma S.L. Camino Labiano 45B Mutilva Alta
31192 Aranguren, Navarra
Španělsko
8. REGISTRAČNÍ ČÍSLO(A)

69/238/18-C

9. DATUM PRVNÍ REGISTRACE/PRODLOUŽENÍ REGISTRACE

Datum první registrace: 17. 3. 2020

10. DATUM REVIZE TEXTU

17. 3. 2020
