Sp. zn. sukls47905/2020
SOUHRN ÚDAJŮ O PŘÍPRAVKU

1. NÁZEV PŘÍPRAVKU
Ebelya 150 mikrogramů/30 mikrogramů obalené tablety
2. KVALITATIVNÍ A KVANTITATIVNÍ SLOŽENÍ
Jedna obalená tableta obsahuje levonorgestrelum 150 mikrogramů a ethinylestradiolum 30 mikrogramů.
Pomocné látky se známým účinkem:
Jedna obalená tableta obsahuje 32,6 mg monohydrátu laktosy a 19,4 mg sacharosy

Úplný seznam pomocných látek viz bod 6.1.
3. LÉKOVÁ FORMA
Obalená tableta
Žlutá, lesklá, kulatá bikonvexní obalená tableta. Tablety mají průměr 5,7 mm a tloušťku 3,8 mm.
4. KLINICKÉ ÚDAJE
4.1  Terapeutické indikace
Perorální antikoncepce.
4.2  Dávkování a způsob podání
Způsob podání: perorální podání
Jak se přípravek Ebelya užívá
Tablety se musí užívat každý den přibližně ve stejnou dobu, v případě nutnosti s malým množstvím tekutiny, v pořadí uvedeném na blistru. Užívá se jedna tableta denně po dobu 21 po sobě jdoucích dnů. Užívání každého dalšího balení se zahajuje po sedmidenním intervalu bez tablet, během kterého se obvykle dostavuje krvácení ze spádu. Krvácení zpravidla začne během 2 až 3 dnů po užití poslední tablety a nemusí skončit před začátkem užívání nového balení.
Jak zahájit užívání přípravku Ebelya
•  Bez předchozího užívání hormonální antikoncepce (v uplynulém měsíci)
Užívání tablet musí začít 1. den přirozeného cyklu ženy (tj. první den menstruačního krvácení).
•  Přechod z kombinované hormonální antikoncepce (kombinované perorální antikoncepce (COC), vaginálního kroužku nebo transdermální náplasti)
Žena by měla začít užívat přípravek Ebelya nejlépe v den následující po dni, kdy užila poslední účinnou tabletu (poslední tabletu obsahující léčivou látku) své předchozí COC, avšak nejpozději v den následující po obvyklém intervalu bez tablet či s tabletami placeba své předchozí COC. Pokud žena používala vaginální kroužek nebo transdermální náplast, měla by přípravek Ebelya začít užívat nejlépe v den vyjmutí kroužku či sejmutí náplasti, avšak nejpozději v den, na který by připadla další aplikace těchto prostředků.





1

•  Přechod z výlučně gestagenní metody (pilulka, injekce či implantát obsahující pouze gestagen) nebo z intrauterinního systému (IUS) uvolňujícího gestagen
Žena může přejít kterýkoli den z výlučně progestogenové pilulky (z implantátu nebo IUS v den vyjmutí kroužku nebo sejmutí náplasti, z injekční aplikace v den, na který by připadala další aplikace), ale měla by být poučena o dodatečném používání bariérové metody po dobu prvních 7 dní užívání tablet.
•  Po přerušení těhotenství v prvním trimestru
Žena může tento přípravek začít užívat ihned. Pokud tak učiní, není zapotřebí, aby používala doplňkové kontracepční metody.
•  Po porodu nebo po přerušení těhotenství ve druhém trimestru
Ženám se doporučuje začít tablety užívat 21. až 28. den po porodu nebo po přerušení těhotenství ve druhém trimestru. Při pozdějším zahájení užívání se doporučuje, aby po dobu prvních 7 dnů žena doplňkově používala bariérovou metodu. Pokud však již proběhl pohlavní styk, je před zahájením užívání COC nutno vyloučit těhotenství, nebo žena musí vyčkat do první menstruace.

V případě kojení viz bod 4.6.
Jak postupovat, zapomenete-li užít tablety

Pokud se uživatelka zpozdila s užíváním kterékoli tablety o méně než 12 hodin, nesnižuje se antikoncepční ochrana. Žena by měla tabletu užít ihned, jakmile si vzpomene, a další tablety by měla užít v obvyklé době.
Pokud se uživatelka zpozdila s užíváním kterékoli tablety o více než 12 hodin, antikoncepční ochrana může být menší. Postup při vynechání tablet se řídí následujícími dvěma základními pravidly:
1. užívání tablet nesmí být nikdy přerušeno na dobu delší než 7 dnů;
2. aby bylo dosaženo odpovídající suprese hypotalamo-hypofyzárně-ovariální osy, je třeba tablety užívat nepřetržitě 7 dní.

Pro praxi z toho vyplývají následující rady:
•  1. týden (den 1–7)
Uživatelka by měla užít poslední vynechanou tabletu ihned, jakmile si vzpomene, a to i tehdy, znamená-li to, že užije dvě tablety ve stejnou dobu. Poté pokračuje v užívání tablet v obvyklé době. Navíc by po dobu následujících 7 dní měla používat bariérovou antikoncepční metodu, například kondom. Pokud během předchozích 7 dnů došlo k pohlavnímu styku, je třeba vzít v úvahu možné těhotenství. Čím více tablet bylo vynecháno a čím blíže byly tyto tablety k pravidelnému intervalu bez užívání tablet, tím větší je riziko otěhotnění.
•  2. týden (den 8–14)
Uživatelka by měla užít poslední vynechanou tabletu ihned, jakmile si vzpomene, a to i tehdy, znamená-li to, že užije dvě tablety ve stejnou dobu. Poté pokračuje v užívání tablet v obvyklé době. Pokud během 7 dnů, které předcházely první opominuté tabletě, žena užila své tablety řádně, není zapotřebí činit zvláštní antikoncepční opatření. Pokud však zapomněla užít více než 1 tabletu, doporučuje se ženě po dobu 7 dnů dodržovat zvláštní opatření.



2

•  3. týden (den 15–21)
Existuje riziko snížené antikoncepční spolehlivosti v důsledku blížícího se období 7 dnů bez užívání tablet. Přesto je však stále možné předejít snížené antikoncepční ochraně úpravou režimu užívání tablet. Za předpokladu, že po dobu 7 dnů, které předcházely první opominuté tabletě, žena užila všechny své tablety řádně, není zapotřebí dbát zvláštních antikoncepčních opatření, pokud se žena bude řídit některou z následujících dvou možností. Pokud tomu tak není, měla by postupovat podle první z těchto dvou možností a rovněž dodržovat zvláštní opatření po dobu následujících 7 dnů.
1.  Uživatelka by měla užít poslední vynechanou tabletu ihned, jakmile si vzpomene, a to i tehdy, znamená-li to, že užije dvě tablety ve stejnou dobu. Poté pokračuje v užívání tablet v obvyklou dobu. Užívání z následujícího balení pak zahájí okamžitě po doužívání balení předchozího, tj. bez přestávky mezi jednotlivými baleními. Je nepravděpodobné, že by se menstruační krvácení objevilo před koncem užívání druhého balení, ale v průběhu užívání tablet se může vyskytnout špinění nebo intermenstruační krvácení.

2.  Ženě může být rovněž doporučeno, aby přestala užívat tablety z aktuálního blistru. Tím vznikne interval 7 dnů bez užívání tablet včetně dnů, kdy byly tablety vynechány a následně bude pokračovat novým blistrem.
Pokud žena zapomněla užít tablety a nedostavilo se žádné krvácení ze spádu v prvním normálním období bez podávání tablet, je třeba vzít v úvahu možnost těhotenství.
Rada pro případ gastrointestinálních obtíží
V případě závažných gastrointestinálních obtíží (např. zvracení či průjmu) nemusí být vstřebávání tablet účinné a je zapotřebí použít doplňkové antikoncepční metody. Pokud do 3–4 hodin po užití účinné tablety dojde ke zvracení, je třeba co možná nejdříve užít novou (náhradní) tabletu. Novou tabletu je nutno užít pokud možno do 12 hodin od obvyklé doby užívání tablet. Pokud uplyne více než 12 hodin, postupujte podle pokynů týkajících se vynechaných tablet, které jsou uvedeny v bodu 4.2
„Jak postupovat, zapomenete-li užít tablety“. Pokud žena nechce měnit svůj běžný režim užívání tablet, musí si vzít mimořádnou tabletu (tablety) z jiného blistru.
Jak odložit krvácení ze spádu
Chce-li žena odložit periodu, musí pokračovat v užívání tablet z dalšího blistru přípravku Ebelya bez jakéhokoliv přerušení. Takto lze pokračovat dle přání uživatelky, ale ne více než do využívání druhého balení. Během nepřetržitého užívání může žena zaznamenat intermenstruační krvácení nebo špinění. V normálním režimu užívání přípravku Ebelya se potom pokračuje po sedmidenním období bez užívání tablet.
Pokud si chce žena přesunout začátek periody na jiný den v týdnu, než na který je zvyklá při současném režimu užívání, doporučuje se zkrátit nadcházející fázi bez tablet o tolik dní, kolik si přeje. Čím kratší je pauza, tím vyšší je riziko, že se nedostaví krvácení ze spádu a že se během následujícího balení objeví intermenstruační krvácení a špinění (podobně jako při oddalování periody).

Zvláštní skupiny pacientů
Pediatrická populace
Tento léčivý přípravek není určen k použití u dětí.
Pro použití u žen mladších než 16 let je velmi omezené množství dat.

Pacienti s poruchou funkce ledvin
Použití přípravku Ebelya u žen s poruchou funkce ledvin nebylo studováno.
Pacienti s poruchou jaterních funkcí
Použití přípravku Ebelya u žen s poruchou funkcí jater nebylo studováno. Použití u žen s akutním onemocněním nebo nádorovým onemocněním jater je kontraindikováno (viz bod 4.3).

3

4.3  Kontraindikace

Hypersenzitivita na léčivé látky nebo na kteroukoli pomocnou látku uvedenou v bodě 6.1.

Kombinovaná hormonální antikoncepce (COC) se nesmí používat u následujících stavů. Pokud by se takový stav poprvé vyskytl v době užívání COC, musí se užívání okamžitě přerušit:
•  žilní tromboembolismus v současné době nebo v anamnéze (hluboká žilní trombóza, plicní
embolie)
•  arteriální tromboembolismus v současné době nebo v anamnéze (např. infarkt myokardu) nebo prodromální stavy (např. angina pectoris a tranzitorní ischemická ataka);
•  cévní mozková příhoda v současné době nebo v anamnéze;
•  vysoké riziko arteriálního tromboembolismu v důsledku vícečetných rizikových faktorů:
o diabetes mellitus s cévními příznaky;
o závažná hypertenze;
o závažná dyslipoproteinémie
•  známá hereditární nebo získaná predispozice k venóznímu nebo arteriálnímu tromboembolismu, jako je rezistence na APC, deficit antitrombinu III, deficit proteinu C, deficit proteinu S, hyperhomocysteinémie a antifosfolipidové protilátky (antikardiolipinové protilátky, lupus antikoagulans);
•  pankreatitida nebo anamnéza pankreatitidy spojená se závažnou hypertriglyceridémií;
•  závažná jaterní onemocnění v současné době nebo v anamnéze, dokud se jaterní funkce nevrátí do normálu (Dubin-Johnsonův syndrom a Rotorův syndrom);
•  nádorové onemocnění jater v současné době nebo v anamnéze (benigní nebo maligní);
•  známé nebo suspektní hormonálně ovlivnitelné malignity (např. pohlavních orgánů nebo prsů);
•  vaginální krvácení s nediagnostikovanou příčinou;
•  anamnéza migrény s fokálními neurologickými příznaky;
•  těhotenství nebo podezření na těhotenství;
•  Ebelya je kontraindikována při současném užívání léčivých přípravků obsahujících ombitasvir/paritaprevir/ritonavir, dasabuvir, glekaprevir/pibrentasvir a sofosbuvir/velpatasvir/voxilaprevir (viz bod 4.4 a bod 4.5).

4.4.  Zvláštní upozornění a opatření pro použití
Upozornění

Pokud jsou přítomna jakákoli onemocnění nebo rizikové faktory uvedené níže, měl by být přínos COC oproti možným rizikům s ženou prodiskutován dříve, než se rozhodne přípravek používat. V případě zhoršení nebo prvního výskytu jakéhokoli z těchto stavů nebo rizikových faktorů musí žena kontaktovat svého lékaře. Lékař pak musí stanovit, zda by měla užívání COC ukončit.

Oběhové poruchy

Užívání jakéhokoli kombinovaného perorálního kontraceptiva zvyšuje riziko žilního tromboembolismu (VTE) ve srovnání s jeho neužíváním. Zvýšené riziko VTE je nejvyšší u ženy v průběhu prvního roku užívání kombinované perorální antikoncepce.

Epidemiologické studie prokázaly, že výskyt venózních tromboembolických příhod (VTE) u pacientek bez známých rizikových faktorů pro VTE, které užívají kontraceptiva s nízkou dávkou estrogenu (< 50 μg ethinylestradiolu) se pohybuje od přibližně 20 případů na 100 000 pacientoroků (pro COC obsahující levonorgestrel) po 40 případů na 100 000 pacientoroků (pro COC obsahující desogestrel/gestoden). Pro srovnání u žen, které přípravky neužívají, je riziko 5 až 10 případů na 100 000 pacientoroků a 60 případů na 100 000 těhotenství. 1-2 % případů VTE končí fatálně.
4

Epidemiologické studie také ukázaly spojitost používání kombinovaných COC se zvýšeným rizikem arteriálního tromboembolismu (infarkt myokardu, tranzitorní ischemická ataka).

Velmi vzácně byl u uživatelek hormonální antikoncepce hlášen výskyt trombózy v jiných cévách, např. v jaterních, mezentrických, renálních, cerebrálních nebo retinálních. Neexistuje však shoda na tom, zda je výskyt těchto příhod spojen s užíváním hormonální antikoncepce.

Symptomy venózních nebo arteriálních trombotických/tromboembolických příhod mohou zahrnovat:
•  nezvyklou unilaterální bolest nohou a/nebo otok;
•  náhlou silnou bolest na hrudníku, bez ohledu na to, zda vystřeluje do levé paže;
•  náhlou dušnost;
•  náhlý záchvat kašle;
•  nezvyklou, silnou a dlouhotrvající bolest hlavy;
•  náhlou úplnou nebo částečnou ztrátu zraku;
•  diplopii;
•  nezřetelnou řeč či afázii;
•  závrať;
•  kolaps s nebo bez fokálních záchvatů;
•  slabost nebo velmi výraznou necitlivost náhle postihující jednu část těla;
•  motorické poruchy;
•  akutní bolest břicha.
Riziko venózních tromboembolických komplikací u uživatelek COC se dále zvyšuje s:
•  vyšším věkem;
•  pozitivní rodinnou anamnézou (venózní tromboembolie u sourozenců nebo rodičů v relativně mladém věku). Pokud je dědičná predispozice, měla by být žena doporučena ke specialistovi, než se rozhodne užívat jakékoli COC.
•  delší imobilizací, velkým chirurgickým výkonem, jakýkoli chirurgickým výkonem na nohách nebo rozsáhlým poraněním. V těchto případech je vhodné přerušit užívání COC (v případě plánované operace nejméně čtyři týdny předem) a užívání znovu zahájit až dva týdny po úplném zotavení. O antitrombotické léčbě by se mělo uvažovat v případě, že nebylo v předstihu přerušeno užívání pilulek
•  obezita (BMI > 30 kg/m²);
•  neexistuje shoda nad možnou rolí křečových žil a povrchové tromboflebitidy v případě vzniku nebo progrese trombózy žil.
Riziko arteriálních tromboembolických komplikací nebo cerebrovaskulárních příhod u uživatelek COC se dále zvyšuje s:
•  vyšším věkem;
•  kouřením (ženám ve věku nad 35 let, které chtějí COC užívat, je třeba důrazně doporučit, aby přestaly kouřit);
•  dyslipoproteinemií;
•  hypertenzí;
•  migrénou;
•  obezitou (BMI > 30 kg/m²);
•  pozitivní rodinnou anamnézou (arteriální tromboembolie u sourozenců nebo rodičů v relativně mladém věku). Pokud je dědičná predispozice, měla by být žena doporučena ke specialistovi, než se rozhodne užívat jakékoli COC.
•  onemocněním srdečních chlopní;
•  fibrilací síní;


5

Přítomnost jednoho závažného rizikového faktoru nebo několika rizikových faktorů pro venózní nebo arteriální onemocnění může také představovat kontraindikaci. Je třeba vzít v úvahu možnost antikoagulační léčby. Uživatelky COC by také měly být informovány o nutnosti kontaktovat lékaře v případě zjištění možných příznaků trombózy. V případě podezření nebo potvrzení trombózy musí být užívání COC přerušeno. Adekvátní alternativní antikoncepce by měla být zahájena z důvodu teratogenity antikoagulační terapie (kumariny).

Je třeba vzít v úvahu zvýšené riziko tromboembolismu v šestinedělí (viz „Fertilita, těhotenství a kojení“, bod 4.6).

Ostatní zdravotní stavy, které jsou spojovány s poruchami cirkulace, zahrnují diabetes mellitus, systémový lupus erythematodes, hemolyticko-uremický syndrom, chronické zánětlivé onemocnění střev (Crohnova choroba nebo ulcerózní kolitida) a srpkovitou anémii.

Zvýšení frekvence nebo závažnosti migrény během užívání COC (může se jednat o příznaky cévní mozkové příhody) může být důvodem k okamžitému přerušení užívání COC.

Zvýšení hladiny ALT
Během klinických studií u pacientek léčených pro virovou hepatitidu C (HCV) léčivými přípravky obsahujícími ombitasvir/paritaprevir/ritonavir a dasabuvir s ribavirinem nebo bez ribavirinu, došlo k zvýšení aminotransferázy (ALT) na více než 5násobek horní hranice normálních hodnot (ULN) výrazně častěji u žen, které užívaly přípravky obsahující ethinylestradiol, jako jsou kombinovaná hormonální kontraceptiva (CHC). Zvýšení ALT bylo také pozorováno u antivirotik používaných k léčbě virové hepatitidy C obsahujících glekaprevir/pibrentasvir a sofosbuvir/velpatasvir/voxilaprevir (viz body 4.3 a 4.5).

Exogenní estrogeny mohou vyvolat nebo zhoršit příznaky vrozeného a získaného engioedému.
Tumory

U dlouhodobých uživatelek COC (> 5 let) se v některých epidemiologických studiích uvádí zvýšené riziko karcinomu děložního hrdla, ale dosud není jasné, do jaké míry může být tento nález ovlivněn sexuálním chováním a dalšími faktory, jako např. lidským papilomavirem (HPV).

Meta-analýza z 54 epidemiologických studií ukázala, že u žen aktuálně užívajících COC je mírně zvýšené relativní riziko (RR = 1,24), že jim bude diagnostikován karcinom prsu. Toto zvýšené riziko během 10 let po ukončení užívání COC postupně mizí. Protože u žen do 40 let je karcinom prsu vzácný, je vyšší počet diagnóz karcinomu prsu u současných a nedávných uživatelek COC malý s ohledem na celkové riziko karcinomu prsu. Tyto studie neposkytují důkaz kauzality. Sledovaný model zvýšeného rizika může být důsledkem časnějšího diagnostikování karcinomu prsu u uživatelek COC, biologických účinků COC nebo kombinací obojího. Karcinomy prsu diagnostikované u uživatelek COC bývají klinicky méně pokročilé než karcinomy diagnostikované u žen, které COC nikdy neužívaly.

U žen užívajících COC byly hlášeny ve vzácných případech benigní a ještě vzácnějších maligní tumory jater. Tyto tumory vedou v ojedinělých případech k život ohrožujícímu intraabdominálnímu krvácení. Pokud se v epigastriu objeví prudká bolest, pokud je pozorována hepatomegalie nebo jsou přítomny známky intraabdominálního krvácení u žen užívajících COC, je třeba vzít v rámci diferenciální diagnostiky v úvahu tumor jater.
Při použití vyšších dávek COC (50 µg ethinylestradiolu) je riziko nádorového onemocnění endometria a vaječníků snížené. Zda to platí i pro nižší dávky COC je třeba ještě potvrdit.

Další stavy

6

U žen s hypertriglyceridémií nebo s tímto onemocněním v rodinné anamnéze může být při užívání COC zvýšené riziko pankreatitidy.

Přestože byly u mnohých žen užívajících COC hlášeny mírně vyšší hodnoty krevního tlaku, klinicky významný nárůst krevního tlaku je vzácný. Pouze v těchto vzácných případech je odůvodněno okamžité přerušení užívání COC. Pokud během užívání COC u preexistující hypertenze konstantní zvýšené hodnoty krevního tlaku nereagují adekvátně na antihypertenzní léčbu, nebo dochází k signifikantně k vzestupu krevního tlaku, COC musí být vysazena. Je-li to namístě, lze v užívání COC pokračovat tehdy, je-li antihypertenzní terapií dosaženo hodnot normálního tlaku.
Uvádí se, že jak během těhotenství, tak během užívání COC se mohou vyskytnout nebo zhoršit následující stavy, avšak jejich spojitost s COC je neprůkazná: žloutenka a/nebo pruritus související s cholestázou; vznik žlučových kamenů; porfyrie; systémový lupus erytematodes; hemolyticko- uremický syndrom; Sydenhamova chorea; herpes gestationis; ztráta sluchu v důsledku otosklerózy.

U žen s hereditárním angioedémem mohou přípravky obsahující estrogeny vyvolat nebo zhoršit příznaky angioedému.

Akutní nebo chronické poruchy funkce jater vyžadují přerušení užívání COC, dokud se hodnoty jaterních funkcí nevrátí k normálu. Recidiva cholestatické žloutenky a/nebo s cholestázou souvisejícím pruritem, která se poprvé objevila v průběhu těhotenství nebo v průběhu předchozího užívání pohlavních hormonů, vyžaduje přerušení užívání COC.

Přestože COC mohou mít vliv na periferní inzulínovou rezistenci a na glukózovou toleranci, není prokázána potřeba úpravy terapeutického režimu u diabetiček užívajících nízkodávkové COC (obsahujících <0,05 mg ethinylestradiolu). Zeny s diabetem je však třeba pečlivě sledovat, zejména v počáteční fázi užívání COC.

Během užívání COC bylo zaznamenáno zhoršení endogenní deprese, epilepsie, Crohnovy choroby a ulcerózní kolitidy.

Mimořádně se může vyskytnout chloasma, a to zejména u žen s anamnézou chloasma gravidarum. Pokud se objeví jakékoliv náznaky chloasmy, je nutné se vyhýbat se slunečnímu a UV záření po dobu užívání COC.

Depresivní nálada a deprese jsou dobře známé nežádoucí účinky užívání hormonální antikoncepce (viz bod 4.8). Deprese může být těžká a je známým rizikovým faktorem sebevražedného chování a sebevražd. Ženám je třeba doporučit, aby se v případě změn nálady a příznaků deprese obrátily na svého lékaře, a to včetně období krátce po zahájení léčby.

Lékařské vyšetření/konzultace

Před prvním zahájením nebo znovuzahájením léčby přípravkem Ebelya by měla být získána kompletní anamnéza (včetně rodinné anamnézy) a musí být vyloučeno těhotenství. Měl by se změřit krevní tlak a mělo by být provedeno fyzikální vyšetření při zvážení kontraindikací (viz bod 4.3) a upozornění (viz bod 4.4). Žena by také měla být informována, aby si pečlivě přečetla příbalovou informaci pro uživatelku a aby dodržovala uvedené instrukce. Frekvence a povaha vyšetření by měly být založeny na stanovených postupech a upraveny podle individuálních potřeb ženy.
Ženy by měly být informovány, že perorální antikoncepce nechrání před HIV infekcí (AIDS) a dalšími sexuálně přenosnými chorobami.

Snížená účinnost


7

Účinnost perorálních kontraceptiv může být snížena v případě, že žena zapomene užít tablety (viz bod 4.2), v případě těžkého průjmu nebo zvracení (viz bod 4.2) nebo souběžného užívání jiných léčivých přípravků (viz bod 4.5).

Snížení kontroly cyklu

U všech kombinovaných perorálních kontraceptiv se může vyskytnout nepravidelné krvácení (špinění nebo intermenstruační krvácení), zvláště během prvních měsíců užívání. Proto by se mělo o posouzení nepravidelného krvácení uvažovat až po adaptačním období přibližně 3 cyklů.
Pokud nepravidelnosti v krvácení přetrvávají nebo se objeví po období pravidelných cyklů, je třeba vzít v úvahu nehormonální příčiny a provést odpovídající diagnostická opatření k vyloučení malignity nebo těhotenství. Mohou zahrnovat i kyretáž.

U některých žen nemusí dojít během intervalu bez užívání tablet ke krvácení z vysazení. Je-li COC užíváno podle pokynů popsaných v bodu 4.2, je nepravděpodobné, že je žena těhotná. Pokud však COC nebylo užíváno před prvním vynechaným krvácením pravidelně nebo nedošlo-li ke krvácení z vysazení dvakrát, je třeba před dalším užíváním COC vyloučit těhotenství.

Upozornění na pomocné látky
Tento přípravek obsahuje monohydrát laktosy a sacharosu. Pacientky se vzácnými dědičnými problémy s intolerancí galaktosy nebo fruktosy, vrozeným nedostatkem laktázy, nedostatkem sacharoso-isomaltasy nebo malabsorpcí glukosy a galaktosy by tento přípravek neměly užívat (viz bod 2).
4.5   Interakce s jinými léčivými přípravky a jiné formy interakce
Poznámka: K zjištění možných interakcí je nutné nahlédnout do preskripčních informací k současně užívané léčbě.
Vliv jiných léčivých přípravků na přípravek Ebelya

Interakce  mezi  perorálními  kontraceptivy  a  dalšími  léčivými  přípravky  mohou  vést  k intermenstruačnímu krvácení a/nebo k selhání kontracepce. Následující interakce byly popsány v literatuře.
Farmakodynamické interakce
Současné podávání s léčivými přípravky obsahujícími ombitasvir/paritaprevir/ritonavir dasabuvir s ribavirinem nebo bez ribavirinu, glekaprevir/pibrentasvir a sofosbuvir/velpatasvir/voxilaprevir může zvýšit riziko zvýšení hladiny ALT (viz body 4.3 a 4.4).
Proto je třeba uživatelky přípravku Ebelya před zahájením léčby těmito léčebnými režimy převést na alternativní antikoncepční metodu (např. antikoncepci obsahující jen gestagen nebo nehormonální metody antikoncepce). Přípravek Ebelya je možné znovu začít užívat 2 týdny po ukončení léčby těmito léčebnými režimy.

Jaterní metabolismus
Interakce se může objevit s léky, které indukují jaterní enzymy, což může mít za následek zvýšenou clearance pohlavních hormonů (například fenytoin, barbituráty, primidon, karbamazepin, rifampicin, bosentan a HIV-medikace (např. ritonavir, nevirapin) a zřejmě také oxkarbazepin, topiramát, felbamát, griseofulvin a přípravky obsahující třezalku tečkovanou (Hypericum perforatum)). Maximální indukce enzymů je obecně pozorována asi do10 dnů, ale může být zachována ještě po dobu nejméně 4 týdnů po ukončení farmakoterapie.

Enterohepatální cirkulace

8

Selhání antikoncepce bylo rovněž hlášeno s některými antibiotiky (např. penicilin a tetracykliny). Mechanismus tohoto účinku nebyl objasněn.

Vedení léčby
Ženy krátkodobě léčené jakýmkoliv z těchto výše uvedených tříd léčivých přípravků nebo jednotlivých léčivých látek (léky indukující jaterní enzymy) s výjimkou rifampicinu by měly přechodně užívat bariérovou metodu vedle použití kombinované perorální antikoncepce během současného používání léčivého přípravku a po 7 dnů po jejich ukončení.
Ženy užívající rifampicin musí používat bariérovou metodu během celého období léčby rifampicinem a po dobu 28 dnů po jeho přerušení.
Pro ženy s dlouhodobou léčbou léčivými látkami indukujícími jaterní enzymy, je vhodné doporučit jinou spolehlivou nehormonální metodu antikoncepce.

Ženy léčené antibiotiky (s výjimkou rifampicinu, viz výše) by měly užívat bariérovou metodu do 7 dnů po jejich ukončení.

Pokud současná léčba zasáhne do období ukončení užívání tablet COC ze stávajícího balení, mělo by být ihned zahájeno užívání dalšího balení bez obvyklého intervalu bez užívání tablet.
Vliv přípravku Ebelya na další léčivé přípravky

Perorální antikoncepce může mít vliv na metabolismus některých léčivých látek. Podle toho se mohou plasmatické a tkáňové koncentrace buď zvýšit (např. ciclosporin, diazepam, theofylin a glukokortikoid) nebo snížit (např. lamotrigin, lorazepam, morfin, paracetamol a klofibrát).
Laboratorní vyšetření
Užívání kontracepčních steroidů může ovlivnit výsledky některých laboratorních testů, včetně biochemických parametrů jaterních, thyreoidálních, adrenálních a renálních funkcí, plasmatických hladin (vazebných) proteinů, např. kortikosteroidy vážící globulin a lipid/lipoproteinové frakce, parametry metabolismu cukrů a parametry koagulace a fibrinolýzy. Změny však obvykle zůstávají v rozmezí normálních laboratorních hodnot.
4.6  Fertilita, těhotenství a kojení
Těhotenství
Ebelya není indikována v těhotenství.

Pokud žena během užívání přípravku Ebelya otěhotní, musí být další užívání okamžitě zastaveno. Rozsáhlé epidemiologické studie neodhalily zvýšené riziko vrozených defektů u dětí narozených ženám, které před těhotenstvím užívaly COC, ani žádné teratogenní účinky, pokud byla COC užívána nechtěně během těhotenství.

Studie na zvířatech prokázaly nežádoucí účinky během těhotenství a kojení (viz bod 5.3). Na základě těchto dat nelze vyloučit nežádoucí účinky způsobené hormonálním působení účinných látek. Nicméně obecné zkušenosti s užíváním COC během těhotenství neposkytly důkazy o skutečném nežádoucím účinku na člověka.

Dostupné údaje o užívání přípravku Ebelya během těhotenství jsou příliš limitované, aby umožnily závěry týkající se negativních účinků přípravku Ebelya na těhotenství, zdraví plodu nebo novorozence.
K dnešnímu dni nejsou k dispozici žádné relevantní epidemiologické údaje. Kojení

9

Kojení může být ovlivněno kombinovanou perorální antikoncepcí, protože může snižovat množství mateřského mléka a měnit jeho složení. Proto by nemělo být obecně doporučováno použití COC, dokud kojící matka úplně neodstaví své dítě. Malá množství kontracepčních steroidů a/nebo jejich metabolitů mohou být vylučovány do mateřského mléka. Tato množství mohou mít vliv na kojence.

4.7  Účinky na schopnost řídit a obsluhovat stroje
Přípravek Ebelya nemá žádný nebo má zanedbatelný vliv na schopnost řídit nebo obsluhovat stroje.

4.8  Nežádoucí účinky
Velmi časté nežádoucí účinky (> l/10) pozorované v souvislosti s užíváním přípravku Ebelya jsou
bolesti hlavy (včetně migrény) a špinění mezi menstruací nebo intermenstruační krvácení.

Následující nežádoucí účinky byly pozorovány při používání kombinované perorální antikoncepce obsahující ethinylestradiol/levonorgestrel:

Třídy četnosti jsou následující:
velmi časté:      ≥1/10
časté:         ≥1/100 až <1/10
méně časté:      ≥1/1000 až <1/100
vzácné:        ≥1/10000 až <1/1000
velmi vzácné:     ≤1/10000

Třída orgánových              Frekvence nežádoucích účinků

systémů
Infekce a infestace

Novotvary benigní, maligní a blíže
neurčené (zahrnující cysty a polypy)
Poruchy
imunitního systému



Poruchy metabolismu a výživy

Psychiatrické poruchy


Poruchy nervového systému

Poruchy oka


Respirační, hrudní
Časté vaginální infekce, včetně kandidózy














změny nálady včetně deprese, snížení libida, zvýšení libida bolest hlavy, nervozita, závratě poruchy zraku
Méně časté












změny chutě k jídlu (zvýšená nebo snížená), zadržování tekutin




migréna
Vzácné







hypersensitivita




narušená tolerance glukosy








intolerance kontaktních čoček
plicní embolie
Velmi vzácné


hepatocellulár ní karcinom



kopřivka, angioedém, těžká anafylaktická reakce

10

a mediastinální
poruchy
Gastrointestinální poruchy

Poruchy jater a žlučových cest Poruchy kůže a podkožní tkáně



Cévní poruchy






















Poruchy
reprodukčního systému a prsu








Celkové poruchy a reakce v místě aplikace
Vyšetření


nausea, zvracení, bolest břicha


akné



























bolest prsu, bolestivost prsu, zvětšení prsou, výtok z prsou, dysmenorea, poruchy menstruace, choroby děložního čípku, výtok
z děložního čípku, amenoroea zadržování tekutin/edém

změny tělesné hmotnosti (zvýšení nebo snížení)


křeče v břichu,
plynatost



vyrážka, chloasma (melasma) potenciálně perzistentní, hirsutismus, alopecie





































zvýšený krevní tlak, abnormální lipidy, včetně hypertriglyceridemie





cholestatická žloutenka erythema nodosum



arteriální tromboembolis mus,
venózní tromboembolis mus,
škodlivé krevní sraženiny v žíle nebo tepně (infarkt myokardu, cévní mozková příhoda, TIA, sraženiny
v játrech, žaludku/střevec h, ledvinách nebo oku), škodlivé krevní sraženiny v žíle nebo tepně
(v noze/chodidle (DTV)














snížení obsahu kyseliny listové v krvi







multiformní erytém


11

Exogenní estrogeny mohou vyvolat nebo zhoršit příznaky vrozeného a získaného angioedému.
Závažné nežádoucí účinky, jako jsou tromboembolické poruchy, nádory jater, karcinom děložního čípku a karcinom prsu u žen užívajících COC jsou uvedeny v bodě 4.4.
Následující nežádoucí účinky byly hlášené u žen užívajících COC. Frekvenci těchto nežádoucích účinků nelze odhadnout na základě hlášení.

-  optická neuritida (může dojít k částečné nebo úplné ztrátě zraku), trombóza retinálních žil;
-  zhoršení křečových žil;
-  pankreatitida se současnou závažnou hypertriglyceridémií;
-  ischemická kolitida;
-  poškození jater (např. hepatitida, jaterní dysfunkce);
-  porucha žlučníku včetně žlučových kamenů (COC může způsobit vznik poruchy žlučníku nebo zhoršit již dříve existující poruchu žlučníku);
-  hemolyticko-uremický syndrom;
-  herpes gestationis;
-  osteoskleróza;
-  zhoršení systémového lupus erythematodes;
-  zhoršení porfyrie;
-  zhoršení Sydenhamovy chorea;
-  zhoršení chronických zánětlivých střevních onemocnění (Crohnova choroba a ulcerózní kolitida).

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

Dosud nejsou žádné zkušenosti s předávkováním přípravkem Ebelya. Na základě obecných zkušeností s kombinovanými perorálními kontraceptivy, příznaky, které by mohly být způsobené předávkováním, zahrnují nauzeu, zvracení a u mladých děvčat mírné vaginální krvácení. Neexistují žádná antidota a léčba by měla symptomatická.

5. FARMAKOLOGICKÉ VLASTNOSTI
5.1.  Farmakodynamické vlastnosti
Farmakoterapeutická skupina: Progestiny a estrogeny, fixní kombinace ATC kód: G03AA07.

Přípravek Ebelya je kombinovaná perorální antikoncepce, která obsahuje ethinylestradiol (EE) a levonorgestrel.
Ethinylestradiol
Ethinylestradiol je perorální syntetický estrogen. Podobně jako přirozený estradiol má ethinylestradiol proliferační účinek na epitel ženských pohlavních orgánů. Stimuluje tvorbu cervikálního hlenu a snižuje  jeho  viskozitu.  Ethinylestradiol  podporuje  růst  ductus  lactiferi  a  inhibuje  kojení.
12

Ethinylestradiol také zvýrazňuje retenci extracelulární tekutiny a ovlivňuje metabolismus lipidů a sacharidů, krevní srážlivost, systém renin-angiotensin-aldosteron a sérové vazebné proteiny.
Levonorgestrel
Levonorgestrel má gestagenní účinky na sekreční konverzi endometria. Levonorgestrel brzdí sekreci gonadotropinu v předních lalocích hypofýzy. Kromě toho má levonorgestrel anti-estrogenní a malé androgenní účinky.
5.2.  Farmakokinetické vlastnosti
Levonorgestrel
Absorpce
Perorálně podávaný levonorgestrel je vstřebáván rychle a kompletně. Maximální sérové koncentrace
asi 4-6 ng/ml je dosaženo asi 2 hodinu po užití. Biologická dostupnost levonorgestrelu je téměř 90%.

Distribuce
Levonorgestrel je vázán na sérový albumin a pohlavní hormony vázající globulin (SHBG). Pouze 1,1
% celkové sérové koncentrace léku je přítomno jako volný steroid, asi 65 % je specificky vázáno na SHBG a asi 35 % je nespecificky vázáno na albumin. Ethinylestradiolem indukované zvýšení koncentrace SHBG ovlivňuje relativní distribuci levonorgestrelu do různých proteinových frakcí.
Indukce vazebného proteinu způsobuje zvýšení frakce vázané na SHBG a snížení frakce vázané na albumin. Zdánlivý distribuční objem levonorgestrelu je 129 l po jedné dávce.

Biotransformace
Levonorgestrel je primárně metabolizován redukcí na Δ4-3-oxo skupině, hydroxylací na pozicích 2α, 1β a 16β a poté konjugací. Většina metabolitů cirkulujících v krvi jsou sulfáty 3α, 5β- tetrahydrolevonorgestrelu, i když se primárně vylučuje ve formě glukuronidů. Část nezměněného levonorgestrelu také cirkuluje jako 17β-sulfát. Metabolická clearance se může lišit interindividuálně násobně, což by mohlo vysvětlit některé velké výkyvy pozorovaných koncentrací levonorgestrelu mezi uživatelkami.

Eliminace
Hladiny levonorgestrelu v séru se snižují ve dvou fázích. Terminální fáze je charakterizována poločasem asi 25 hodin. Levonorgestrel a jeho metabolity jsou vylučovány převážně močí (40-68 %) a asi 16-48 % stolicí.

Ethinylestradiol

Absorpce
Perorálně podaný ethinylestradiol je rychle a kompletně absorbován. Nejvyšší sérové koncentrace okolo 33 pg/ml je dosaženo během 1 – 2 hodin po jednorázovém užití. Absolutní biologická dostupnost v důsledku presystémové konjugace a efektu metabolismu prvního průchodu je přibližně 60%. Současný příjem potravy snižuje biologickou dostupnost ethinylestradiolu u asi 25% vyšetřovaných subjektů, zatímco u ostatních nebyla pozorována žádná změna.

Distribuce
Hladiny ethinylestradiolu v séru klesají ve dvou fázích, konečná fáze je charakterizována poločasem asi 24 hodin. Ethinylestradiol je silně, ale nespecificky vázán na sérový albumin (přibližně 98,5 %) a indukuje vzestup sérové koncentrace SHBG a kortikoidy vážícího globulinu (CBG). Zdánlivý distribuční objem ethinylestradiolu je asi 5 l/kg.
Biotransformace
Ethinylestradiol podléhá presystémové konjugaci ve střevní sliznici tenkého střeva a v játrech.


13

Ethinylestradiol je primárně metabolizován aromatickou hydroxylací za vzniku různých hydroxylovaných a methylovaných metabolitů, které jsou přítomny jako volné metabolity nebo jako glukuronidové nebo sulfátové konjugáty v séru. Metabolická clearance je 5 ml/min/kg.

Eliminace
Ethinylestradiol se nevylučuje ve významném rozsahu v nezměněné formě. Jeho metabolity jsou
vylučovány močí a žlučí v poměru asi 4:6. Poločas vylučování metabolitů je asi 1 den.
Ustálený stav
Ustálený stav je dosažen během druhé poloviny léčebného cyklu a koncentrace ethinylestradiolu v séru dosahují přibližně 2,0- až 2,3násobných hodnot.

5.3  Předklinické údaje vztahující se k bezpečnosti
Toxikologický profil ethinylestradiolu a levonorgestrelu je dobře známý. Výsledky experimentů
s estrogeny na zvířatech mají jen omezenou vypovídací hodnotu pro použití u člověka kvůli výrazným druhovým rozdílům. Ethinylestradiol vykazoval embryoletální účinek u experimentálních zvířat při relativně nízkých dávkách; byly pozorovány malformace urogenitálního traktu a feminizace samčích zárodků; levonorgestrel vykazoval embryoletální účinek a virilizační efekt na samičí zárodky při vysokých dávkách. Reprodukční toxikologické studie u potkanů, myší a králíků nepřinesly žádný náznak teratogenního účinku. Preklinická data pro ethinylestradiol a levonorgestrel z konvenčních studií chronické toxicity, genotoxicity a kancerogenního potenciálu neukázaly jiné účinky pro člověka než ty, které jsou popsány v jiných částech SPC.
6. FARMACEUTICKÉ ÚDAJE
6.1  Seznam pomocných látek
Jádro tablety:
monohydrát laktosy kukuřičný škrob povidon 30
mastek magnesium-stearát
Obalová vrstva tablety:
sacharosa povidon 90 makrogoly uhličitan vápenatý mastek
oxid titaničitý (E 171) žlutý oxid železitý (E 172) glycerol 85 % montanglykolový vosk
6.2  Inkompatibility
Neuplatňuje se.
6.3  Doba použitelnosti
3 roky
6.4  Zvláštní opatření pro uchovávání


14

Uchovávejte při teplotě do 25 °C.
6.5  Druh obalu a obsah balení
PVC/Al blistry

Velikost balení:
21 obalených tablet 3x21 obalených tablet 6x21 obalených tablet

Na trhu nemusí být všechny velikosti balení.
6.6   Zvláštní opatření pro likvidaci přípravku a pro zacházení s ním
Žádné zvláštní požadavky.
Veškerý nepoužitý léčivý přípravek nebo odpad musí být zlikvidován v souladu s místními požadavky.
7. DRŽITEL ROZHODNUTÍ O REGISTRACI
HEATON k.s.
Na Pankráci 332/14 140 00 Praha 4 Česká republika
8. REGISTRAČNÍ ČÍSLO(A)
17/331/15-C
9. DATUM PRVNÍ REGISTRACE/PRODLOUŽENÍ REGISTRACE
22. 7. 2015
10. DATUM REVIZE TEXTU
20. 2. 2020




















15
