sp. zn. sukls296500/2016
SOUHRN ÚDAJŮ O PŘÍPRAVKU


1.  NÁZEV PŘÍPRAVKU
Urapidil Stragen 30 mg tvrdé tobolky s prodlouženým uvolňováním
Urapidil Stragen 60 mg tvrdé tobolky s prodlouženým uvolňováním


2.  KVALITATIVNÍ A KVANTITATIVNÍ SLOŽENÍ
Jedna tvrdá tobolka s prodlouženým uvolňováním Urapidil Stragen 30 mg obsahuje urapidilum 30 mg.
Jedna tvrdá tobolka s prodlouženým uvolňováním Urapidil Stragen 60 mg obsahuje urapidilum 60 mg. Pomocná látka se známým účinkem: sacharosa
Úplný seznam pomocných látek viz bod 6.1.


3.  LÉKOVÁ FORMA
Tvrdá tobolka s prodlouženým uvolňováním.
Urapidil Stragen 30 mg: tobolka s průsvitným tmavě žlutým tělem a neprůhledným bílým víčkem, naplněná malými kulatými béžovými peletami.
Urapidil Stragen 60 mg: tobolka s průsvitným bledě modrým tělem a neprůhledným bílým víčkem, naplněná malými kulatými béžovými peletami.


4.  KLINICKÉ ÚDAJE

4.1  Terapeutické indikace

Hypertenze

4.2  Dávkování a způsob podání
Dávkování
Doporučená počáteční dávka je 30 mg urapidilu dvakrát denně.

Pro rychlejší snížení krevního tlaku je možné zahájit léčbu dávkou 60 mg urapidilu dvakrát denně.

Dávka může být upravena dle individuální potřeby. U udržovací terapie se denní dávka 60 – 180 mg urapidilu rozdělí do dvou jednotlivých dávek.
Léčba krevního tlaku tímto přípravkem vyžaduje pravidelné lékařské kontroly.

Pacienti s poruchou funkce jater
U pacientů s poruchou funkce jater může být zapotřebí snížit dávku.
1

Pacienti s poruchou funkce ledvin
U pacientů se středně závažnou až závažnou poruchou funkce ledvin může být zapotřebí snížit dávku.

Starší pacienti
U starších pacientů musí být antihypertenziva podávána se zvýšenou opatrností a na počátku léčby v nižších dávkách.
Pediatrická populace
Bezpečnost a účinnost urapidilu u dětí ve věku 0 – 18 let nebyla stanovena, a proto se užívání urapidilu nedoporučuje.
Způsob podání Perorální podání.

Doporučuje se užít tobolky spolu s jídlem ráno a večer. Tobolky se musí spolknout celé a zapít tekutinou. Nesmí se rozdělit, rozdrtit, žvýkat nebo rozpustit.

4.3  Kontraindikace
Hypersenzitivita na léčivou látku nebo na kteroukoli pomocnou látku uvedenou v bodě 6.1.
Urapidil Stragen se nesmí užívat v případě aortální stenózy nebo při arteriovenózním zkratu (kromě hemodynamicky neaktivního dialyzačního zkratu).
4.4  Zvláštní upozornění a opatření pro použití

Opatření pro použití:
-    u pacientů se srdeční selháním způsobeným funkčním poškozením mechanického původu, např.stenózou aortální nebo mitrální chlopně, plicní embolií nebo poruchou srdeční činnosti z důvodu onemocnění perikardu;
-    u dětí, jelikož nejsou k dispozici data;
-    u pacientů s poruchami funkce jater;
-    u pacientů se středně závažnou až závažnou poruchou funkce ledvin;
-    u starších pacientů;
-    u pacientů současně léčených cimetidinem (viz bod 4.5 Interakce s jinými léčivými přípravky
a jiné formy interakce);
-    přípravek nesmí užívat pacienti se vzácnou dědičnou poruchou spojenou s intolerancí galaktózy, např. galaktosémie;
-    u některých pacientů byl pozorován syndrom plovoucí duhovky (IFIS) při léčbě katarakty nebo dříve léčených tamsulosinem nebo jinými alfa 1 blokátory. V tomto případě nelze vyloučit skupinový účinek.
IFIS může zvýšit riziko očních komplikací během a po operačním výkonu. Oftalmolog má být informován o současné nebo předchozí léčbě alfa 1 blokátory.
Přípravek Urapidil Stragen obsahuje sacharosu. Pacienti se vzácnými dědičnými problémy s intolerancí fruktosy, malabsorpcí glukosy a galaktosy nebo sacharoso-isomaltasové deficiencí by tento přípravek neměli užívat.

4.5  Interakce s jinými léčivými přípravky a jiné formy interakce
Antihypertenzní účinek urapidilu může být zesílen současným podáváním blokátorů alfa-receptorů včetně těch, které se podávají při urologických onemocněních, vazodilátorů a jiných antihypertenziv, stavy s nedostatečným objemem tekutin (průjem, zvracení) a alkoholem.
2

Urapidil je třeba obezřetně kombinovat s baclofenem, jelikož baclofen může zvýšit antihypertenzní účinek
urapidilu.

Při současném užívání cimetidinu se může zpomalit vstřebávání urapidilu, což povede ke zvýšení
koncentrace urapidilu o 15 %, v takovém případě je třeba zvážit snížení dávkování.

Předem zvažte i současné podávání urapidilu s:
- imipraminem (antihypertenzní efekt a riziko ortostatické hypotenze);
- neuroleptiky (antihypertenzní efekt a riziko ortostatické hypotenze);
- amifostinem (antihypertenzní efekt a riziko ortostatické hypotenze);
- kortikoidy (snižují antihypertenzivní efekt retencí sodíku).

Protože nejsou dostatečné zkušenosti s kombinací s ACE inhibitory, tato kombinace se momentálně nedoporučuje.

4.6  Fertilita, těhotenství a kojení
Těhotenství
Urapidil Stragen se během těhotenství nedoporučuje. Dosud nejsou k dispozici dostačující informace týkající se podávání urapidilu těhotným ženám.
Studie na zvířatech neprokázaly reprodukční toxicitu bez teratogenity (viz bod 5.3). Vzhledem k omezením těchto studií, potenciální riziko pro člověka není známo.
Kojení
Informace o vylučování urapidilu do lidskéko mateřského mléka nejsou k dispozici, proto se kojení matkám podstupujícím léčbu urapidylem nedoporučuje.

4.7  Účinky na schopnost řídit a obsluhovat stroje
Tento léčivý přípravek má malý vliv na schopnost řídit nebo obsluhovat stroje.
Reakce na léčbu se u jednotlivých pacientů liší, což je patrné zejména na počátku léčby, při změně léčby nebo při současném požití alkoholem.

4.8  Nežádoucí účinky
Hodnocení nežádoucích účinků je založeno na následujících četnostech výskytu:
Velmi časté (≥1 /10), časté (≥1/100 až <1/10), méně časté (≥1/1 000 až <1/100), vzácné (≥1/10 000 až
<1/1 000), velmi vzácné (<1/10 000), není známo (z dostupných údajů nelze určit).


Frekvence

Třídy  orgánových systémů
Srdeční poruchy
Časté
Méně časté




Palpitace; tachykardie; bradykardie;pocit tlaku nebo bolesti na hrudi (podobné angině
Vzácné
Velmi
vzácné
Není známo

3

Frekvence

Třídy  orgánových systémů

Gastrointestinální
poruchy

Celkové poruchy a reakce v místě aplikace
Vyšetření




Poruchy nervového systému
Časté





Nauzea










Závrať,
bolest hlavy
Méně časté



pectoris) Zvracení; průjem;
suchá ústa Únava
Vzácné
Velmi
vzácné







Edém


Reverzibilní zvýšení
specifických
jaterních enzymů, trombocytopenie*
Není známo


Psychiatrické poruchy Poruchy funkce
ledvin a močových
cest

Poruchy reprodukčního systému a prsu
Respirační, hrudní a mediastinální poruchy
Poruchy kůže a podkožní tkáně

Cévní poruchy
Poruchy spánku








Nasální překrvení

Příznaky kožní alergické
reakce (svědění, vyrážka, exanthem) Ortostatická dysregulace
Neklid

Zvýšené nucení na močení nebo zhoršení močové inkontinence Priapismus












Angioedém, kopřivka
*Ve velmi vzácných případech byl při léčbě přípravkem Urapidil Stragen pozorován snížený počet trombocytů. Např. imunitní hematologické testy neprokázaly příčinnou souvislost s léčbou urapidilem.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adrese:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4

4.9  Předávkování

Symptomy
Symptomy předávkování jsou: závratě, ortostatická hypotenze, kolaps, únava a snížení reaktivity.

Léčba v případě předávkování

Nadměrný pokles krevního tlaku může být zmírněn zvednutím nohou a doplňováním objemu. Pokud nejsou tato opatření dostačující, lze za stálého monitorování krevního tlaku pomalu intravenózně podávat vazokonstrikční přípravky. Ve velmi vzácných případech je nutno podat katecholaminy (např. adrenalin 0,5 – 1,0 mg naředěný v 10 ml izotonického roztoku chloridu sodného).

5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Antiadrenergní látky, periferně působící, blokátory alfa-
adrenergních receptorů.
ATC kód: C02CA06

Urapidil vede ke snížení systolického a diastolického krevního tlaku snížením periferní rezistence. Srdeční frekvence zůstává převážně neměnná.
Srdeční objem se nemění; následkem vyššího afterload se může snížený srdeční objem zvýšit.

Mechanismus účinku
Urapidil má centrální a i periferní místa účinku.
• Periferní: urapidil blokuje převážně postsynaptické alfa-receptory a tudíž inhibuje vazokonstrikční působení katecholaminů.
• Centrální: Urapidil má také centrální účinek. Moduluje aktivitu mozkových center, které kontrolují cirkulační systém, tím předchází reflexnímu zvýšení tonu sympatického nervového systému nebo snižuje tonus sympatiku.

5.2  Farmakokinetické vlastnosti
Obecná farmakokinetika
80 % až 90 % urapidilu se resorbuje v gastrointestinálním traktu po perorálním podání.
Vazba urapidilu na plazmatické bílkoviny je asi 80 % při distribučním objemu 0,77 l/kg tělesné hmotnosti. Maximální koncentrace v plazmě při postupném uvolňování je dosaženo po 4 – 6 hodinách s eliminačním poločasem 4,7 hodin (3,3 – 7,6).

Biologická dostupnost
Absolutní biologická dotupnost tobolek s prodlouženým uvolňováním v porovnání s i.v. standardem je asi 72 (63 – 80) %.
Relativní biologická dostupnost tobolek s prodlouženým uvolňováním ve srovnání s perorálně podaným roztokem je 92 (83–103) %
Metabolismus
Urapidil je metabolizován především v játrech. Hlavním metabolitem je urapidil hydroxylovaný v poloze 4 fenylového jádra, který nemá významnou antihypertenzní účinnost. Metabolit O- demetylurapidil má stejnou biologickou aktivitu jako urapidil, ale je k dispozici pouze v malých množstvích.
5

Eliminace urapidilu a jeho metabolitů se u člověka z 50-70 % uskutečňuje ledvinami, z toho asi 15% je farmakologicky aktivní urapidil, zbytek je vylučován stolicí.
U starších pacientů a u pacientů s pokročilým selháním jater nebo ledvin se snižuje distribuční objem i
clearance a plazmatický poločas je delší.
Účinná látka přestupuje hematoencefalickou bariérou a placentou.

5.3  Předklinické údaje vztahující se k bezpečnosti
Akutní toxicita
Akutní toxicita urapidil hydrochloridu byla studována na myších a potkanech. Hodnoty LD50 (vztažené k urapidil bázi) byly mezi 508 až 750 mg/kg tělesné hmotnosti po perorálním podání a mezi 140 až 260 mg/kg tělesné hmotnosti po intravenózním podání.
Hlavními symptomy toxicity byly: sedace, ptóza, snížení motility, ztráta obranných reflexů, hypothermie, dyspnoe, cyanóza, tremor a křeče s následkem smrti.

Chronická toxicita/Subchronická toxicita
Chronická toxicita byla studována na potkanech po perorálním podání s krmivem po dobu 6 a 12 měsíců s dávkami až 250 mg/kg tělesné hmotnosti za den. Byly pozorovány: sedace, ptóza, snížení váhového přírůstku, prodloužení cyklu mezi říjemi a snížená hmotnost dělohy.
Chronická toxicita byla studována u psů po dobu 6 a 12 měsíců s dávkami až 64 mg kg tělesné hmotnosti. Dávky nad 30 mg/kg tělesné hmotnosti/den a vyšší způsobily sedaci, nadměrné slinění a tremor. U psů nebyly pozorovány žádné klinické ani histopatologické změny.

Mutagenní a nádor vyvolávající potenciál
Urapidil neprokázal žádné mutagenní vlastnosti ve studiích na bakteriích (Amesův test, host-mediated assay), s lidskými lymfocyty a v kostní dřeni při metafázovém testu na myších. Test na opravy DNA na potkaních hepatocytech byl negativní.

Studie karcinogenity u myší a potkanů trvající po dobu 18 a 24 měsíců nepřinesly žádné informace o tumorigenním potenciálu s významem pro člověka. Speciální studie na myších a potkanech ukázaly, že urapidil zvyšuje hladinu prolaktinu, který u hlodavců stimuluje růst prsní tkáně. Na základě dostupných informací se výskyt tohoto účinku u lidí po podání terapeutických dávek neočekává a v klinických studiích nebyl pozorován.
Reprodukční toxicita
Studie reprodukční toxicity na potkanech, myších a králících neprokázaly teratogenní účinek.
Studie na potkanech a králících prokázaly reprodukční toxicitu urapidilu. Nežádoucí účinky zahrnovaly snížení plodnosti u potkanů; snížení přírůstku tělesné hmotnosti a příjmu potravy a vody u březích králíků, snížení počtu živých králičích zárodků a snížení perinatálního přežití a přírůstku tělesné hmotnosti u novorozených potkanů.

Prodloužení cyklu říje u samic potkanů bylo pozorováno v reprodukčních studiích i studiích chronické toxicity. Tento účinek spolu se snížením hmotnosti dělohy pozorovaným v chronických studiích, je považován za důsledek zvýšení hladiny prolaktinu u hlodavců po léčbě urapidilem. Plodnost samic nebyla narušena.

Vzhledem k velkým rozdílům mezi zvířecími druhy neexistují důkazy, že by tato zjištění měla pro lidi význam. V dlouhodobých klinických studiích nebyl zaznamenán žádný vliv na ženský hypofyzárně-gonádový systém.




6

6.  FARMACEUTICKÉ ÚDAJE

6.1  Seznam pomocných látek
Obsah tobolky: zrněný cukr (sacharosa, kukuřičný škrob), hypromelosa, kyselina fumarová, ethylcelulosa, kopolymer kopolymer MA/MMA 1: 2, ftalát hypromelosy, dibutyl-sebakát.

Složení 30 mg tobolky : želatina, oxid titaničitý, sodná sůl erythrosinu (E127), chinolinová žluť
(E104)
Složení 60 mg tobolky : želatina, oxid titaničitý, indigokarmín (E132)

6.2  Inkompability
Neuplatňuje se.

6.3  Doba použitelnosti
2 roky

6.4  Zvláštní opatření pro uchovávání

Uchovávejte v dobře uzavřené lahvičce.

6.5  Druh obalu a obsah balení
Polypropylenová lahvička s polyetylenovým víčkem s vysoušedlem.

Balení obsahuje 30, 50, 60, 90 a 100 tvrdých tobolek s prodlouženým uvolňováním.

Na trhu nemusí být všechny velikosti balení.

6.6  Zvláštní opatření pro likvidaci přípravku
Žádné zvláštní požadavky.


7.  DRŽITEL ROZHODNUTÍ O REGISTRACI
Stragen Nordic A/S Helsingørsgade 8C DK-3400 Hillerød Dánsko
Tel: +45 48108810
E-mail: info@stragen.dk


8.  REGISTRAČNÍ ČÍSLO(A)

Urapidil Stragen 30 mg tvrdé tobolky s prodlouženým uvolňováním: 58/274/16-C Urapidil Stragen 60 mg tvrdé tobolky s prodlouženým uvolňováním: 58/275/16-C

7

9.  DATUM PRVNÍ REGISTRACE/PRODLOUŽENÍ REGISTRACE
22. 6. 2016


10.  DATUM REVIZE TEXTU
27. 7. 2017












































8
