Sp.zn. sukls219504/2017


SOUHRN ÚDAJŮ O PŘÍPRAVKU


1   NÁZEV PŘÍPRAVKU
Mupirocin Infectopharm 20 mg/g mast

2   KVALITATIVNÍ A KVANTITATIVNÍ SLOŽENÍ
Jeden gram masti obsahuje mupirocinum 20 mg.
Pomocná látka se známým účinkem: butylhydroxytoluen (E321)
Úplný seznam pomocných látek viz bod 6.1.

3   LÉKOVÁ FORMA
Mast
Téměř bílá homogenní mast.

4   KLINICKÉ ÚDAJE
4.1  Terapeutické indikace
Mupirocin Infectopharm je indikován k léčbě kožních infekcí, např. impetiga, folikulitidy,
furunkulózy u dospělých, dospívajících, dětí a kojenců ve věku 4 týdnů a starších. Informace o antimikrobiálním spektru a mikrobiální citlivosti na mupirocin viz bod 5.1. Je třeba vzít v úvahu oficiální pokyny pro správné používání antimikrobiálních látek.
4.2  Dávkování a způsob podání
Dávkování

Dospělí, dospívající, děti a kojenci ve věku 4 týdnů a starší
Aplikace dvakrát až třikrát denně po dobu až 10 dní, v závislosti na terapeutické odpovědi.

Pediatrická populace
Mupirocin Infectopharm nebyl studován u novorozenců a předčasně narozených novorozenců do 4 týdnů věku, a proto se nemá u této skupiny pacientů do doby, než budou k dispozici další údaje, používat.

Starší pacienti
Bez omezení, pokud stav, který má být léčen, nemůže vést k absorpci polyethylenglykolu, a pokud neexistuje důkaz o středně těžké nebo těžké poruše funkce ledvin (viz bod 4.4).

Porucha funkce ledvin
Může být nutné upravit dávkování (viz bod 4.4)

Porucha funkce jater
Není nutná úprava dávkování.

1

Způsob podání Kožní podání

Na postiženou oblast se aplikuje malé množství masti přípravku Mupirocin Infectopharm.
Ošetřená oblast může být kryta obvazem.

Veškerá mast zbývající po ukončení léčby musí být zlikvidována.

Nekombinujte s jinými přípravky, protože existuje riziko naředění, což má za následek snížení antibakteriálního účinku a případnou ztrátu stability mupirocinu v masti.
4.3  Kontraindikace
Hypersenzitivita na léčivou látku nebo na kteroukoli pomocnou látku uvedenou v bodě 6.1.
4.4  Zvláštní upozornění a opatření pro použití
V případě výskytu hypersenzitivní reakce nebo závažné iritace v místě aplikace přípravku Mupirocin Infectopharm musí být léčba přerušena, mast je třeba odstranit a má se zahájit vhodná léčba.
Stejně jako u jiných antibakteriálních látek může dlouhodobější používání vyústit v přerůstání rezistentních mikroorganismů.
V souvislosti s užíváním antibiotik byl hlášen výskyt pseudomembranózní kolitidy, jejíž závažnost se může pohybovat v rozmezí od mírné až po život ohrožující. Z tohoto důvodu je důležité vzít v úvahu tuto diagnózu u pacientů, u kterých se vyvine v průběhu nebo po užívání antibiotik průjem. Ačkoliv je to u lokálně aplikovaného mupirocinu méně pravděpodobné, pokud je průjem dlouhodobý nebo závažný, nebo objeví-li se u pacienta křeče v břiše, léčba má být okamžitě přerušena a pacient dále vyšetřen.
Přípravek Mupirocin Infectopharm není vhodný pro:
• použití ve spojení s kanylou a
• v místě centrálního žilního katetru.
Tato forma masti není vhodná pro oční ani intranazální použití kvůli možným iritačním nebo
dehydratačním účinkům masťového základu na sliznice.
Je nutno se vyhnout kontaktu s očima. Při jejich zasažení je třeba oči pečlivě vyplachovat vodou až do úplného odstranění masti.
Porucha funkce ledvin
Polyethylenglykol může být absorbován z otevřených ran a poškozené pokožky a je vylučován ledvinami. Mupirocin Infectopharm nemá být používán s jinými mastmi na bázi polyethylenglykolu vzhledem k možnosti absorpce většího množství polyethylenglykolu, a to zejména pokud se jedná o pacienty se středně těžkou nebo těžkou poruchou funkce ledvin.
Starší pacienti
Bez omezení, pokud stav, který má být léčen, nemůže vést k absorpci polyethylenglykolu, a pokud neexistuje důkaz o středně těžké nebo těžké poruše funkce ledvin.
Butylhydroxytoluen může způsobit místní kožní reakce (např. kontaktní dermatitidu) nebo podráždění očí a sliznic.
4.5   Interakce s jinými léčivými přípravky a jiné formy interakce
Nebyly zjištěny žádné lékové interakce.
4.6  Fertilita, těhotenství a kojení

2

Těhotenství
Reprodukční studie s mupirocinem na zvířatech neodhalily žádné důkazy poškození plodu. Vzhledem k neexistenci klinických zkušeností s používáním přípravku během těhotenství má být přípravek Mupirocin Infectopharm podáván v těhotenství, pouze pokud potenciální přínos převažuje nad možnými riziky léčby.
Kojení
Neexistují žádné informace o vylučování mupirocinu do mléka. Jestliže je ošetřována popraskaná bradavka, musí být mast před kojením pečlivě smyta.
Fertilita
Nejsou k dispozici údaje o účincích mupirocinu na lidskou fertilitu. Studie na potkanech neprokázaly žádné účinky na fertilitu (viz bod 5.3).
4.7  Účinky na schopnost řídit a obsluhovat stroje
Mupirocin Infectopharm nemá žádný vliv na schopnost řídit nebo obsluhovat stroje.
4.8  Nežádoucí účinky
Nežádoucí účinky jsou uvedeny níže podle tříd orgánových systémů a frekvence. Frekvence jsou definována jako:
velmi časté  (≥ 1/10)
časté     (≥ 1/100 až <1/10) méně časté  (≥ 1/1 000 až <1/100)
vzácné    (≥ 1/10 000 až <1/1 000) velmi vzácné (<1/10 000).
Časté a méně časté nežádoucí účinky byly zjištěny ze souhrnných údajů o bezpečnosti
pocházející z klinických studií. Velmi vzácné nežádoucí účinky byly primárně určeny z post- marketingových zkušeností, a proto se vztahují spíše k vykazování jejich míry, než jejich
skutečné frekvence.
Poruchy imunitního systému
Velmi vzácné: V souvislosti s mupirocinem byly hlášeny systémové alergické reakce včetně anafylaxe, generalizované vyrážky, kopřivky a angioedému.
Poruchy kůže a podkožní tkáně:
Časté: Pálení v místě podání.
Méně časté: Svědění, zarudnutí, erytém, pálení a suchost v místě podání, kožní senzibilizace na mupirocin nebo na masťový základ .
Pediatrická populace
Frekvence, typ a závažnost nežádoucích účinků u dětí jsou stejné jako u dospělých.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky prostřednictvím:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9  Předávkování
Toxicita mupirocinu je velmi nízká. V případě náhodného požití masti má být podána symptomatická léčba.

3

V případě chybného perorálního podání velkého množství masti má být u pacientů s renální insuficiencí pečlivě sledována renální funkce kvůli možným nežádoucím účinkům polyethylenglykolu.
5   FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: Antibiotika a chemoterapeutika pro použití v dermatologii, antibiotika pro lokální aplikaci
ATC kód: D06AX09

Mechanismus účinku
Mupirocin je nové antibiotikum získávané fermentací Pseudomonas fluorescens. Mupirocin inhibuje syntézu bakteriálních proteinů specifickou a reverzibilní vazbou na bakteriální enzym izoleucyl-tRNA-syntetázu.
Mupirocin má bakteriostatické vlastnosti při minimální inhibiční koncentraci a baktericidní vlastnosti při vyšších koncentracích při lokální aplikaci.

Mechanismus rezistence
Rezistence stafylokoků nízkého stupně je výsledkem bodových mutací v rámci běžného
stafylokokového chromozomálního genu (ileS) pro cílový enzym izoleucyl-tRNA-syntetázy. Bylo prokázáno, že stafylokoková rezistence vysokého stupně je způsobena odlišnou izoleucyl-tRNA-syntetázou.

Vlastní rezistence gramnegativních organismů, jako jsou Enterobacteriaceae, může být způsobena nedostatečnou penetrací vnější membránou buněčné stěny gramnegativních bakterií.
Vzhledem k zvláštnímu způsobu působení a jedinečné chemické struktuře nevykazuje mupirocin žádnou zkříženou rezistenci s jinými klinicky dostupnými antibiotiky.

Mikrobiologická citlivost
Prevalence získané rezistence se může u vybraných druhů geograficky a časově lišit a lokální informace o rezistenci jsou žádoucí, zejména při léčbě závažných infekcí. Pokud je to nutné, je třeba vyhledávat odborné rady, pokud je lokální prevalence rezistence taková, že užitečnost přípravku při je některých typech infekce sporná.

Běžně citlivé druhy Staphylococcus aureus* Streptococcus pyogenes*
Streptococcus spp. (β-hemolytické, jiné než S. pyogenes) Druhy, u nichž může být získaná rezistence problémem Staphylococcus spp., koaguláza negativní
Inherentně rezistentní organismy
Corynebacterium spp.
Micrococcus spp.

* Aktivita byla dostatečně prokázána v klinických studiích.

5.2  Farmakokinetické vlastnosti


4

Po lokálním podání se mupirocin systematicky absorbuje jen velmi málo a rychle se
metabolizuje na antimikrobiálně inaktivní metabolit kyselinu monickou. Penetrace mupirocinu do hlubších epidermálních a dermálních vrstev pokožky je zvýšena v traumatizované kůži a pod okluzivním obvazem.
5.3  Předklinické údaje vztahující se k bezpečnosti
Předklinické účinky byly pozorovány pouze při expozicích, u nichž je velmi nepravděpodobné, že by za normálních podmínek použití vyvolávaly obavy u lidí. Studie mutagenity odhalily žádné riziko pro člověka.
6   FARMACEUTICKÉ ÚDAJE
6.1  Seznam pomocných látek
macrogol 400
macrogol 3350 (s butylhydroxytoluenem (E321))
6.2  Inkompatibility
Studie kompatibility nejsou k dispozici, a proto nesmí být tento léčivý přípravek mísen
s jinými léčivými přípravky.
6.3  Doba použitelnosti
2 roky.
Po prvním otevření se obsah může používat po dobu 10 dnů.
6.4  Zvláštní opatření pro uchovávání
Uchovávejte při teplotě do 25 °C.
6.5  Druh obalu a obsah balení
Hliníková tuba
5 g, 15 g.
Na trhu nemusí být všechny velikosti balení.
6.6  Zvláštní opatření pro likvidaci přípravku
Žádné zvláštní požadavky.
Veškerý nepoužitý léčivý přípravek nebo odpad musí být zlikvidován v souladu s místními požadavky.
7.  DRŽITEL ROZHODNUTÍ O REGISTRACI
Infectopharm Arzneimittel und Consilium GmbH Von-Humboldt-Straße 1
D-64646 Heppenheim
Německo
Tel. +49 (0) 6252 / 95 70 00
Fax +49 (0) 6252 / 95 88 44
E-mail: info@infectopharm.com
8.  REGISTRAČNÍ ČÍSLO(A)
46/371/17-C


5

9.  DATUM PRVNÍ REGISTRACE/PRODLOUŽENÍ REGISTRACE
20. 3. 2019
10.  DATUM REVIZE TEXTU
20. 3. 2019


















































6
