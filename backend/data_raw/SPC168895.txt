sp.zn. sukls192903/2020
SOUHRN ÚDAJŮ O PŘÍPRAVKU
1.   NÁZEV PŘÍPRAVKU

RELPAX 40 mg potahované tablety
RELPAX 80 mg potahované tablety


2.   KVALITATIVNÍ A KVANTITATIVN SLOŽENÍ
Jedna potahovaná tableta obsahuje eletriptani hydrobromidum 48,485 mg nebo 96,970 mg, což odpovídá eletriptanum 40 mg nebo 80 mg v jedné tabletě.

Pomocné látky se známým účinkem: 43,7 mg laktosy (ve formě monohydrátu) ve 40mg tabletě a 87,4 mg v 80mg tabletě; oranžová žluť.

Úplný seznam pomocných látek viz bod 6.1.

3.   LÉKOVÁ FORMA

Potahovaná tableta (tableta)
40 mg: Oranžové, kulaté, potahované tablety, na jedné straně vyraženo „PFIZER“, na druhé straně
„REP 40“.
80 mg: Oranžové, kulaté, potahované tablety, na jedné straně vyraženo „PFIZER“, na druhé straně
„REP 80“.


4.   KLINICKÉ ÚDAJE
4.1  Terapeutické indikace

Přípravek RELPAX je indikován k akutní léčbě fáze bolestí hlavy při záchvatech migrény, s aurou
nebo bez aury.
4.2  Dávkování a způsob podání

Dávkování
Tablety přípravku RELPAX je nutno užít co nejdříve po nástupu migrénózní bolesti hlavy, jsou však účinné, i pokud se užijí později během záchvatu migrény.

Bylo zjištěno, že pokud se přípravek RELPAX použije během aury, nezabrání nástupu migrenózní bolesti hlavy, proto je nutno přípravek RELPAX užívat pouze během migrenózní fáze bolesti hlavy.

Tablety přípravku RELPAX nelze užívat profylakticky.
Dospělí (ve věku 18-65 let)
Doporučená počáteční dávka je 40 mg.

Pokud se bolesti hlavy vrátí do 24 hodin: v případě, že po počáteční odpovědi dojde do 24 hodin k recidivě migrenózních bolestí hlavy, zajistí druhá dávka přípravku RELPAX stejné síly účinnou léčbu recidivy. Druhá dávka by neměla být užita dříve než 2 hodiny po užití počáteční dávky.

Pokud se nedostaví odpověď: v případě, že se při bolestech hlavy nedostaví odpověď po první dávce přípravku RELPAX do 2 hodin, nelze užít na stejný záchvat druhou dávku, protože v klinických studiích se v této situaci neprokázala dostatečná účinnost druhé dávky. Klinické studie ale ukázaly, že

většina nemocných, u nichž nedošlo k odpovědi na léčbu záchvatu, bude pravděpodobně reagovat na léčbu následujícího záchvatu.
Nemocní, u nichž nedojde k uspokojivé odpovědi na dávku 40 mg (tzn. nemocní s dobrou snášenlivostí, ale nedostatečnou odpovědí na 2 ze 3 záchvatů), lze účinně léčit dávkou 80 mg při následujícím záchvatu migrény (viz bod 5.1). Během 24 hodin nelze užít druhou 80 mg dávku.

Maximální denní dávka nesmí překročit 80 mg (viz bod 4.8).

Starší pacienti (nad 65 let)
Bezpečnost a účinnost eletriptanu u pacientů ve věku nad 65 let nebyla systematicky hodnocena vzhledem k malému počtu těchto pacientů v klinických studiích. Používání přípravku RELPAX u starších pacientů se proto nedoporučuje.

Pediatrická populace
Dospívající (12-17 let)
Účinnost přípravku RELPAX u dospívajících ve věku 12-17 let nebyla zjišťována. V současnosti dostupné údaje jsou popsány v bodě 5.2, ale na jejich základě nelze učinit žádná doporučení ohledně dávkování.

Děti (6-11 let)
Bezpečnost a účinnost přípravku RELPAX u dětí ve věku 6-11 let nebyly hodnoceny. V současnosti dostupné údaje jsou popsány v bodě 5.2, ale na jejich základě nelze učinit žádná doporučení ohledně dávkování.

Pacienti s poruchou funkce jater
U nemocných s lehkou až středně těžkou poruchou funkce jater není nutno dávku upravovat. Protože přípravek RELPAX nebyl u pacientů s těžkou poruchou jaterní funkce zkoušen, je u těchto pacientů kontraindikován.

Pacienti s poruchou funkce ledvin
Protože se účinky přípravku RELPAX na krevní tlak při poruše funkce ledvin zesilují (viz bod 4.4), je u pacientů s lehkou či středně závažnou poruchou funkce ledvin doporučena úvodní dávka 20 mg. Maximální denní dávka by neměla překročit 40 mg. Přípravek RELPAX je kontraindikován u pacientů s těžkým postižením ledvin.
Způsob podání
Tablety je nutno užít vcelku a zapít vodou.
4.3  Kontraindikace

Přípravek RELPAX je kontraindikován u pacientů:
•  s hypersenzitivitou na eletriptan nebo kteroukoli pomocnou látku uvedenou v bodě 6.1.
•  s těžkou poruchou funkce jater nebo ledvin.

•  s středně těžkou nebo těžkou hypertenzí, nebo neléčenou lehkou hypertenzí.
•  s prokázanou ischemickou chorobou srdeční (angina pectoris, prodělaný infarkt myokardu nebo prokázaná němá ischémie).

•  s koronárními arteriálními vasospazmy (Prinzmetalova angina pectoris) nebo objektivními nebo subjektivními symptomy ischemické choroby srdeční.
•  s významnými arytmiemi nebo srdečním selháním.

•  s ischemickou chorobou periferních cév.

•  s cerebrovaskulární příhodou nebo tranzitorní ischemickou příhodou (TIA) v anamnéze.
•  při podávání ergotaminu, derivátů ergotaminu (včetně metylsergidu) nebo jiných agonistů 5- HT₁ receptorů s eletriptanem 24 hodin před nebo po podání eletriptanu (viz bod 4.5).

•  při souběžném podání jiných agonistů 5-HT₁ receptorů s eletriptanem.
4.4  Zvláštní upozornění a opatření pro použití

RELPAX se nesmí užívat spolu se silnými inhibitory CYP3A4, např. ketokonazolem, itrakonazolem, erythromycinem, klarithromycinem, josamycinem a inhibitory proteáz (ritonavirem, indinavirem a nelfinavirem).

RELPAX lze použít pouze v případech, kdy byla jednoznačně stanovena diagnóza migrény. RELPAX není určen k léčbě hemiplegické, oftalmologické ani bazilární migrény.

RELPAX nelze podávat při léčbě „atypických“ bolestí hlavy, tedy bolestí hlavy, které mohou souviset s jiným závažným onemocněním (cévní mozkovou příhodou, rupturou aneurysmatu), kdy může být cerebrovaskulární vazokonstrikce škodlivá.
Eletriptan může vést k přechodným symptomům zahrnujícím bolest na hrudi a svírání, které mohou být velmi intenzivní a zasahovat i hrdlo (viz bod 4.8). Pokud existuje domněnka, že tyto symptomy znamenají ischemickou chorobu srdeční, pak by neměla být užita další dávka a je třeba provést vhodné vyšetření.

Pacienti se srdečním selháním
Přípravek RELPAX by neměl být podáván bez předchozího vyšetření pacientům, u nichž je pravděpodobnost nerozpoznaného srdečního onemocnění, ani pacientům s rizikem ischemické choroby srdeční (ICHS) (tedy pacientům s hypertenzí, diabetem, kuřákům nebo pacientům užívajícím nikotinovou substituční terapii, mužům nad 40 let, ženám po menopause a pacientům s významnou rodinnou anamnézou ICHS). Vyšetření srdce nemusí nutně zjistit každý případ onemocnění srdce, a ve velmi vzácných případech se objevily po nasazení agonistů 5-HT₁ velmi závažné srdeční příhody u pacientů  bez  základního  kardiovaskulárního  onemocnění.  Pacienti  s prokázanou  ischemickou chorobou srdeční nesmějí užívat přípravek RELPAX (viz bod 4.3).
Agonisté 5-HT₁ receptorů jsou dávány do souvislosti s koronárním vazospasmem. V ojedinělých případech byly v souvislosti s agonisty 5-HT1 receptorů popsány případy ischemie myokardu nebo infarktu myokardu.

Nežádoucí účinky se mohou vyskytovat častěji během současné léčby triptany a bylinnými přípravky obsahujícími třezalku tečkovanou (Hypericum perforatum).

Při zachování doporučeného klinického dávkování bylo pozorováno po užití eletriptanu v dávkách 60 mg a vyšších mírné a přechodné zvýšení krevního tlaku. V klinických studiích však nebyly zaznamenány žádné klinické důsledky tohoto zvýšení. Účinek byl výraznější u jedinců s poruchou funkce ledvin a u starších osob. U jedinců s poruchou renální funkce bylo rozmezí průměrného maximálního zvýšení systolického krevního tlaku 14-17 mmHg (normální 3 mmHg) a diastolického krevního tlaku 14-21 mmHg (normální 4 mmHg). U starších jedinců bylo průměrné maximální zvýšení systolického krevní tlaku 23 mmHg ve srovnání se 13 mmHg u mladých dospělých jedinců (placebo 8 mmHg). Po uvedení přípravku na trh bylo zaznamenáno zvýšení krevního tlaku u pacientů užívajících dávky 20 a 40 mg eletriptanu, i u pacientů bez poškození ledvin a u pacientů mladších 65 let.

Bolest hlavy z nadužívání léků (Medication overuse headache - MOH)
Dlouhodobé užívání jakéhokoliv přípravku proti bolesti hlavy může vést ke zhoršení těchto bolestí.
Zaznamená-li pacient tuto situaci, nebo je-li na ni podezření, je vhodné vyhledat lékařskou pomoc a

ukončit léčbu. Diagnózu bolesti hlavy z nadužívání léků lze očekávat u pacientů s častou nebo každodenní bolestí hlavy navzdory (nebo kvůli) pravidelnému užívání léků proti bolesti.
Serotoninový syndrom
Při léčbě triptany a současně inhibitory selektivního vychytávání serotoninu (SSRI) nebo inhibitory selektivního vychytávání serotoninu a noradrenalinu (SNRI) byly hlášeny případy serotoninového syndromu  (zahrnující  změnu  mentálních  funkcí,  autonomní  nestabilitu  a  neuromuskulární abnormality). Tyto reakce mohou být závažné. Je-li současná léčby triptany a SSRI nebo SNRI klinicky opodstatněná, je doporučováno patřičné sledování pacienta, zvláště na počátku léčby nebo při zvyšování dávky, nebo při přidání další serotonergní léčby (viz bod 4.5).

Pomocné látky
Tento přípravek obsahuje laktosu. Pacienti se vzácnými dědičnými problémy s intolerancí galaktosy, úplným nedostatkem laktázy nebo malabsorpcí glukosy a galaktosy nemají tento přípravek užívat.
Tento přípravek obsahuje též barvivo oranžovou žluť, která může způsobovat alergické reakce. Tablety přípravku RELPAX obsahují méně než 1 mmol sodíku (23 mg) v jedné tabletě. Pacienti na
dietě s nízkým obsahem sodíku mají být informováni, že tento léčivý přípravek je v podstatě „bez
sodíku“.

4.5  Interakce s jinými léčivými přípravky a jiné formy interakce
Účinky jiných léků na eletriptan
V pivotních klinických studiích eletriptanu nebyl popsán žádný důkaz interakce s betablokátory, tricyklickými antidepresivy, selektivními inhibitory zpětného vychytávání serotoninu či flunarizinem, ale údaje z formálních klinických studií interakcí s těmito přípravky nejsou dostupné (s výjimkou propranololu, viz dále).

Populační farmakokinenetická analýza klinických studií naznačila, že by následující léčiva (betablokátory, tricyklická antidepresiva, selektivní inhibitory zpětného vychytávání seronotinu, estrogenová hormonální substituční léčba, perorální kontraceptiva obsahující estrogen a blokátory kalciových kanálů) nejspíše neměla mít vliv na farmakokinetické vlastnosti eletriptanu.
Eletriptan není substrátem MAO, proto se nepředpokládá žádná interakce mezi eletriptanem a inhibitory MAO. Z tohoto důvodu nebyla provedena žádná formální interakční studie.

V klinických studiích s propranololem (160 mg), verapamilem (480 mg) a flukonazolem (100 mg) byla hodnota Cmₐₓ eletriptanu zvýšena 1,1krát, 2,2krát resp. 1,4krát. Zvýšení hodnoty AUC eletriptanu dosáhlo 1,3; 2,7; resp. 2násobku. Tyto účinky nejsou považovány za klinicky významné, protože nedošlo k odpovídajícím zvýšením krevního tlaku nebo nežádoucích účinků ve srovnání s podáváním samotného eletriptanu.
V klinických studiích s erythromycinem (1000 mg) a ketokonazolem (400 mg), což jsou specifické a silné inhibitory CYP3A4, byla pozorována významná zvýšení Cmₐₓ (2 a 2,7x) a AUC (3,6 a 5,9x) eletriptanu. Tato zvýšená expozice znamenala zvýšení t₁/₂ eletriptanu z 4,6 hodin na 7,1 hodin pro erythromycin a z 4,8 hodin na 8,3 hodin pro ketokonazol (viz bod 5.2). RELPAX by se proto neměl užívat  spolu  s účinnými  inihbitory  CYP3A4,  například  ketokonazolem,  itrakonazolem, erythromycinem, klarithromycinem, josamycinem a inhibitory proteáz (ritonavirem, indinavirem a nelfinavirem).

V klinických studiích s perorálním kofeinem/ergotaminem podávaným 1 a 2 hodiny po podání eletriptanu byla pozorována malá, i když aditivní zvýšení krevního tlaku, která lze predikovat na základě farmakologie obou léků. Proto je doporučeno, aby přípravky obsahující ergotamin nebo léky ergotového typu (např. dihydroergotamin) nebyly užívány 24 hodin po užití eletriptanu. Stejně tak by mělo uplynout alespoň 24 hodin po podání přípravku obsahujícího ergotamin, než bude užit přípravek eletriptan.

Účinek eletriptanu na jiné léky

K dispozici nejsou žádné in vitro ani in vivo důkazy o tom, že klinické dávky (a s tím související koncentrace) eletriptanu inhibovaly nebo indukovaly cytochrom P450 včetně CYP3A4 metabolizující enzymy; proto se nepředpokládá, že by eletriptan způsoboval klinicky významné lékové interakce zprostředkované těmito enzymy.
Inhibitory selektivního vychytávání serotoninu (SSRI) / inhibitory selektivního vychytávání serotoninu a noradrenalinu (SNRI) a serotoninový syndrom
Při užití inhibitorů selektivního vychytávání serotoninu (SSRI) nebo inhibitorů selektivního vychytávání serotoninu a noradrenalinu (SNRI) a triptanů, byly hlášeny případy popisující pacienty se serotoninovým  syndromem  (zahrnující  změnu  mentálních  funkcí,  autonomní  nestabilitu  a neuromuskulární abnormality) (viz bod 4.4).
4.6  Fertilita, těhotenství a kojení
Těhotenství: k dispozici nejsou žádné údaje o expozici přípravku RELPAX v těhotenství. Studie na zvířatech neukazují na přímé ani nepřímé škodlivé účinky na těhotenství, vývoj embryí/plodů, porod nebo na vývoj po porodu. Přípravek RELPAX je možné užívat v těhotenství pouze, je-li to nezbytné.

Kojení: eletriptan se vylučuje do mateřského mléka. Ve studii u 8 žen, jimž byla podána jediná dávka 80 mg eletriptanu činilo průměrné celkové množství eletriptanu v mateřském mléce během 24 hodin 0,02 % dávky. Přesto je nutná opatrnost v případech, kdy se zvažuje možnost podání přípravku RELPAX kojícím ženám. Expozici kojenců lze omezit na minimum tím, že žena 24 hodin po užití přípravku nekojí.

4.7  Účinky na schopnost řídit a obsluhovat stroje
Migréna nebo léčba přípravkem RELPAX mohou způsobovat u některých nemocných závratě a ospalost. Proto se u nemocných, provádějících náročnější práce (např. řízení nebo obsluha strojů), během záchvatu migrény nebo po podání přípravku RELPAX doporučuje opatrnost.

4.8  Nežádoucí účinky

Souhrn bezpečnostního profilu
V klinických studiích byl přípravek RELPAX podán více než 5000 jedincům, kteří užívali jednu nebo dvě dávky přípravku o síle 20, 40 nebo 80 mg. Nejčastějšími nežádoucími reakcemi byla asténie, ospalost, nausea a závratě. V randomizovaných klinických studiích při užití dávek 20, 40 a 80 mg byl pozorován trend závislosti nežádoucích účinků na dávce.
Nežádoucí účinky uvedené v tabulce
Následující nežádoucí účinky (s incidencí ≥1% a vyšší než při užití placeba) byly hlášeny u pacientů užívajících terapeutické dávky v klinických studiích. Nežádoucí účinky jsou tříděny podle třídy a četnosti (časté ≥ 1/100, <1/10), méně časté (≥ 1/1000, <1/100) a vzácné (≥ 1/10 000 to <1/1000)).


Třídy  orgánových systémů

Infekce a infestace Poruchy krve a lymfatického systému
Poruchy metabolismu a výživy Psychiatrické
Časté

(≥ 1/100, < 1/10)
Faryngitida, rhinitida
Méně časté

(≥ 1/1000 < 1/100)





Anorexie

Abnormální
Vzácné

(≥ 1/10000, < 1/1000)
Infekce dýchacích cest Lymfadenopathie



Emoční labilita

poruchy







Poruchy nervového systému



Poruchy oka

Poruchy ucha a labyrintu
Srdeční poruchy

Cévní poruchy
Respirační, hrudní a mediastinální poruchy
Gastrointestinální
poruchy
Poruchy jater a
žlučových cest
Poruchy kůže a podkožní tkáně
Poruchy svalové a kosterní soustavy a pojivové tkáně

Poruchy ledvin a
močových cest

Poruchy reprodukčního systému a prsu

Celkové poruchy a reakce v místě aplikace






Ospalost, bolest hlavy, závratě, mravenčení nebo abnormální pocity, hypertonie, hypestézie a myasténie




Vertigo
Palpitace, tachykardie
Zrudnutí

Pocit napětí v hrdle

Bolest břicha,
nauzea, sucho
v ústech, dyspepsie


Pocení

Bolest zad, myalgie








Pocit horka, asténie, symptomy na hrudi (bolest, pocit tísně, tlak) a zimnice a bolest
uvažování, agitovanost, zmatenost depersonalizace, eufórie
deprese a nespavost

Třes, hyperestézie, ataxie, hypokineze, poruchy řeči, stupor a poruchy chuti

Abnormální vidění, bolest oka, fotofobie, porucha slzení

Bolest ucha, tinnitus


Periferní cévní
porucha
Dyspnoe, poruchy
dýchání, zívání Průjem a glositida


Vyrážka a svědění

Artralgie, artróza a bolest kostí
Zvýšená četnost močení, porucha funkce močových cest a polyurie




Malátnost, otok obličeje, žízeň, otok a otok končetin














Konjunktivitida




Bradykardie

Šok

Astma, změna hlasu

Zácpa, ezofagitida, otok jazyka a říhání
Hyperbilirubinémie,
zvýšení AST
Poruchy kůže, kopřivka
Artritida, myopatie a
záškuby





Bolest prsů a menoragie

Časté nežádoucí účinky pozorované při podávání eletriptanu jsou typické nežádoucí účinky uváděné
v souvislosti s agonisty 5-HT1 jako skupiny.
Po uvedení přípravku na trh byly hlášeny následující nežádoucí účinky:

Poruchy imunitního systému: alergické reakce, z nichž některé mohou být závažné, včetně angioedému

Poruchy nervového systému: serotoninový syndrom, vzácné případy synkopy, cévní mozková příhoda Cévní poruchy: hypertenze
Srdeční poruchy: ischémie nebo infarkt myokardu, koronární arteriospazmus
Gastrointestinální poruchy: stejně jako u jiných agonistů 5HT 1B/1D byly hlášeny vzácné případy ischemické kolitidy a zvracení.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adrese:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9  Předávkování

Při klinickém zkoušení dostali jedinci jednorázovou dávku až 120 mg bez významných nežádoucích účinků. Vzhledem k farmakologickým vlastnostem této skupiny léků se však při předávkování může vyskytnout hypertenze nebo jiné závažnější kardiovaskulární symptomy.

V případě předávkování je nutno přijmout standardní podpůrná opatření. Poločas vylučování eletriptanu je přibližně 4 hodiny, proto musí po předávkování eletriptanem pokračovat monitorování nemocných a poskytování obecných podpůrných opatření po dobu minimálně 20 hodin nebo tak dlouho, dokud přetrvávají známky a příznaky předávkování.
Není známo, jaký vliv má hemodialýza nebo peritoneální dialýza na sérové koncentrace eletriptanu.


5.   FARMAKOLOGICKÉ VLASTNOSTI
5.1  Farmakodynamické vlastnosti

Farmakoterapeutická skupina: Antimigrenika, selektivní agonisté serotoninu na (5HT₁) – receptorech
ATC kód: NO2C CO6
Mechanismus účinku
Eletriptan je selektivním agonistou cévních5-HT₁B receptorů a neuronálních 5-HT₁D receptorů. Eletriptan vykazuje i vysokou afinitu vůči receptoru pro 5-HT₁F, což může přispívat k jeho antimigrenóznímu mechanizmu účinku. Eletriptan má mírnou afinitu vůči receptorům pro lidský rekombinantní 5-HT₁A, 5-HT₂B, 5-HT₁E a 5-HT₇.
Klinická účinnost a bezpečnost
Účinnost a bezpečnost přípravku RELPAX při akutní léčbě migrény byla hodnocena v 10 studiích kontrolovaných placebem, do nichž bylo zařazeno více než 6000 pacientů (všechny léčené skupiny), kteří dostávali přípravek RELPAX v dávkách 20 až 80 mg. Ke zmírnění bolestí hlavy došlo již po 30 minutách po podání perorální dávky. Poměr kladných klinických reakcí (tj. snížení středně těžké nebo těžké bolesti hlavy na mírnou nebo žádnou bolest) 2 hodiny po užití dávky dosahoval 59-77 % po dávce 80 mg, 54-65 % při dávce 40 mg, 47-54 % při dávce 20 mg a 19-40 % po podání placeba. RELPAX byl také účinný při léčbě přidružených příznaků migrény, jako je zvracení, nevolnost, fotofóbie a fonofóbie.

Doporučení pro titraci dávky na 80 mg je odvozeno z otevřených dlouhodobých studií a z krátkodobé dvojitě zaslepené studie, z níž vyplynul pouze trend směrem ke statistické významnosti.
Přípravek RELPAX je účinný při léčbě migrény související s menstruací. Ukázalo se, že pokud se přípravek RELPAX užije ve fázi aury, nezabrání bolestem hlavy migrenózního typu, a proto je nutno přípravek užívat pouze ve fázi bolestí hlavy při migréně.

Ve farmakokinetické studii nekontrolované placebem u pacientů s poruchou funkce ledvin byl pozorován vyšší vzestup krevního tlaku po dávce 80 mg přípravku RELPAX ve srovnání se zdravými dobrovolníky (viz bod 4.4). Toto zjištění nelze vysvětlit farmakokinetickými změnami, takže může znamenat specifickou farmakodynamickou odpověď na eletriptan u pacientů s poruchu renálních funkcí.

5.2  Farmakokinetické vlastnosti
Absorpce
Po perorálním podání se eletriptan rychle a dobře vstřebává (minimálně 81 %) z gastrointestinálního traktu. Absolutní biologická dostupnost po perorální dávce u mužů i žen činí přibližně 50 %. Průměrné Tmₐₓ se dosahuje přibližně 1,5 hodiny po perorálním podání. V celém klinickém rozmezí klinických dávek (20 - 80 mg) byla zjištěna lineární farmakokinetika.

Hodnoty AUC a Cmₐₓ eletriptanu byly přibližně o 20 – 30 % vyšší při perorálním podání spolu s jídlem bohatým na tuky. Po perorálním podání během záchvatu migrény bylo zjištěno snížení AUC přibližně o 30 % a hodnota Tmₐₓ se prodloužila na 2,8 hodin.

Po opakovaných dávkách (20 mg 3x denně) po dobu 5 - 7 dní zůstávala farmakokinetika eletriptanu lineární a bylo možno předvídat kumulaci. Při opakovaném podání větších dávek (40 mg 3x denně a 80 mg 2x denně) byla kumulace léku za dobu 7 dní vyšší než předvídaná (přibližně 40 %).

Distribuce v organizmu
Distribuční objem eletriptanu po i.v. aplikaci je 138 l, což ukazuje na distribuci do tkání. Eletriptan se váže na bílkoviny pouze ve středně vysoké míře (přibližně 85 %).

Biotransformace
In vitro studie ukazují, že eletriptan je biotransformován převážně enzymem CYP3A4 jaterního cytochromu P-450. Tento nález je podložen zvýšenými plazmatickými koncentracemi eletriptanu po současném podání spolu s erytromycinem nebo ketokonazolem, což jsou známé selektivní a silné inhibitory CYP3A4. In vitro studie ukazují i na malé ovlivnění CYP2D6, i když klinické studie neprokázaly žádný polymorfizmus s tímto enzymem.
Byly zjištěny dva hlavní cirkulující metabolity, které významnou měrou přispívají k radioaktivitě plazmy po podání eletriptanu značeného C14. Metabolit, vzniklý N-oxidací, nevykazoval v in vitro zvířecích modelech žádnou aktivitu. V in vitro modelech se zvířaty bylo zjištěno, že aktivita metabolitu vzniklého N-demetylací je podobná aktivitě eletriptanu. Třetí oblast radioaktivity nebyla v plazmě formálně zjištěna, jde však nejspíše o směs hydroxylovaných metabolitů, které byly také pozorovány vyloučené v moči a stolici.

Plazmatické koncentrace N-metylovaného aktivního metabolitu dosahují pouze 10 - 20% mateřské látky, takže nelze předpokládat, že by významně přispívaly k terapeutickému účinku eletriptanu.

Eliminace z organizmu
Průměrná celková plazmatická clearance eletriptanu po podání i.v. je 36 l/hod. s výsledným plazmatickým poločasem přibližně 4 hodin. Průměrná renální clearance po perorálním podání je přibližně 3,9 l/hod. Nerenální clearance představuje přibližně 90 % celkové clearance, což dokazuje, že k vylučování eletriptanu dochází převážně prostřednictvím metabolizmu.

Farmakokinetika u zvláštních skupin pacientů

Pohlaví
Metaanalýza dat řady klinických farmakologických studií a populační farmakokinetická analýza dat z klinických studií ukazuje, že pohlaví nemocných nemá žádný klinicky významný vliv na plazmatické koncentrace eletriptanu.
Starší pacienti (ve věku nad 65 let)
U starších nemocných (65 - 93 let) lze ve srovnání s mladšími dospělými jedinci pozorovat mírné, i když ne statisticky významné snížení (16%) clearance, doprovázené statisticky významným prodloužením poločasu (přibližně ze 4,4 hodin na 5,7 hodin).

Dospívající (ve věku 12 - 17 let)
Farmakokinetika eletriptanu (40 mg a 80 mg) u dospívajících jedinců trpících migrénou, kteří dostávali dávky léku mezi záchvaty, byla podobná farmakokinetice u zdravých dospělých jedinců.
Děti (ve věku 6 - 11 let)
Clearance eletriptanu se neliší od clearance dospívajících. U dětí je však menší distribuční objem, což způsobuje vyšší plazmatické hladiny, než které by bylo možno očekávat po podání stejné dávky dospělým.

Pacienti s poruchou funkce jater
Nemocní s poruchou funkce jater (Child-Pugh A a B) vykazovaly statisticky významné zvýšení hodnot AUC (34 %) i poločasu. Bylo pozorováno malé zvýšení hodnoty Cmₐₓ (18 %). Nepředpokládá se, že by tato malá změna expozice byla klinicky významná.

Pacienti s poruchou funkce ledvin
Nemocní s lehkou (clearance kreatininu 61 - 89 ml/min.), středně těžkou (clearance kreatininu 31 - 60 ml/min.) ani těžkou (clearance kreatininu < 30 ml/min.) poruchou funkce ledvin nevykazovaly žádné statisticky významné změny farmakokinetiky eletriptanu ani vazby na proteiny v plazmě. V této skupině nemocných bylo pozorováno zvýšení krevního tlaku.
5.3  Předklinické údaje vztahující se k bezpečnosti

Preklinická data získaná z klasických studií, farmakologických dat bezpečnosti, toxicity po opakovaném podání, genotoxicity, kancerogenity, ani toxicity pro reprodukci, neprokázala žádné zvláštní nebezpečí pro člověka.

6.   FARMACEUTICKÉ ÚDAJE

6.1  Seznam pomocných látek
Jádro tablet
Mikrokrystalická celulosa, monohydrát laktosy, sodná sůl kroskarmelosy, magnesium-stearát

Potah tablet
Potahová soustava opadry OY-LS-23016 oranžová (hypromelosa, monohydrát laktosy, triacetin, oxid titaničitý (E 171), oranžová žluť (E 110)), potahová soustava opadry YS-2-19114-A bezbarvá (hypromelosa, triacetin)
6.2  Inkompatibility
Neuplatňuje se

6.3  Doba použitelnosti

3 roky
6.4  Zvláštní opatření pro uchovávání

Uchovávejte při teplotě do 30 °C.
6.5  Druh obalu a obsah balení

Bílý neprůhledný PVC/Aclar/Al blistr, krabička
Velikost balení:
40 mg – 2, 4 nebo 5 potahovaných tablet
80 mg – 2 nebo 5 potahovaných tablet
Na trhu nemusí být k dispozici všechny velikosti balení.

6.6  Zvláštní opatření pro likvidaci přípravku
Veškerý nepoužitý léčivý přípravek nebo odpad musí být zlikvidován v souladu s místními požadavky.

7.   DRŽITEL ROZHODNUTÍ O REGISTRACI

Upjohn EESV, Rivium Westlaan 142, 2909 LD Capelle aan den IJssel, Nizozemsko


8.   REGISTRAČNÍ ČÍSLO/REGISTRAČNÍ ČÍSLA
40 mg: 33/304/00-C
80 mg: 33/305/00-C


9.   DATUM PRVNÍ REGISTRACE/ PRODLOUŽENÍ REGISTRACE

Datum první registrace: 24.5.2000
Datum posledního prodloužení registrace: 21.12.2011


10.  DATUM REVIZE TEXTU
28. 1. 2021
