sp.zn. sukls111840/2020

SOUHRN ÚDAJŮ O PŘÍPRAVKU


1.  NÁZEV PŘÍPRAVKU
Mydocalm 150 mg potahované tablety

2.  KVALITATIVNÍ A KVANTITATIVNÍ SLOŽENÍ
Jedna potahovaná tableta obsahuje tolperisoni hydrochloridum 150 mg.
Pomocná látka se známým účinkem: jedna potahovaná tableta obsahuje monohydrát laktosy 146,285 mg. Úplný seznam pomocných látek viz bod 6.1.

3.  LÉKOVÁ FORMA
Potahovaná tableta.
Bílé až téměř bílé, kulaté, bikonvexní, potahované tablety, s mírným specifickým zápachem, asi 11 mm v průměru, označené „150“ na jedné straně.

4.  KLINICKÉ ÚDAJE
4.1  Terapeutické indikace
Symptomatická léčba spasticity po cévní mozkové příhodě u dospělých.

4.2  Dávkování a způsob podání
Dávkování
Dospělí
Doporučená denní perorální dávka je 150 - 450 mg (1 - 3 tablety) podle individuálních potřeb a tolerance
pacienta.

Porucha funkce ledvin
Zkušenosti u pacientů s poruchou funkce ledvin jsou omezené a u této skupiny pacientů byl pozorován vyšší výskyt nežádoucích účinků. Proto se u pacientů se středně těžkou poruchou funkce ledvin doporučuje individuální titrace s pečlivým sledováním stavu pacienta a funkce ledvin. U pacientů s těžkou poruchou funkce ledvin se použití tolperison-hydrochloridu nedoporučuje.

Porucha funkce jater
Zkušenosti u pacientů s poruchou funkce jater jsou omezené a u této skupiny pacientů byl pozorován vyšší výskyt nežádoucích účinků. Proto se u pacientů se středně těžkou poruchou funkce jater doporučuje individuální titrace s pečlivým sledováním stavu pacienta a funkce jater. U pacientů s těžkou poruchou funkce jater se použití tolperison-hydrochloridu nedoporučuje.



1/8

Pediatrická populace
Bezpečnost a účinnost tolperison-hydrochloridu u dětí nebyla stanovena.

Způsob podání Perorální podání.
Přípravek je třeba užívat po jídle a zapít sklenicí vody. Nedostatečný příjem potravy může snížit
biologickou dostupnost tolperison-hydrochloridu.

4.3  Kontraindikace
-  Hypersenzitivita na léčivou látku nebo na chemicky podobný eperison nebo na kteroukoli pomocnou látku uvedenou v bodě 6.1.
-  Myastenia gravis.
-  Kojení.

4.4  Zvláštní upozornění a opatření pro použití
Hypersenzitivní reakce
Během postmarketingového sledování tolperison-hydrochloridu byly nejčastěji hlášenými nežádoucími účinky hypersenzitivní reakce.  Hypersenzitivní reakce se vyskytovaly v rozmezí od mírných kožních reakcí až po závažné systémové reakce včetně anafylaktického šoku. Symptomy mohou zahrnovat erytém, vyrážku, kopřivku, svědění, angioedém, tachykardii, hypotenzi nebo dyspnoe.
Vyšší riziko může být u žen, u pacientů s hypersenzitivitou na jiné léky nebo s alergií v anamnéze.
Při podávání tolperison-hydrochloridu je třeba zvýšené opatrnosti v případě známé hypersenzitivity na
lidokain z důvodu možných zkřížených reakcí.
Pacienty  je  třeba  poučit,  aby  pečlivě  sledovali  výskyt  jakýchkoli  symptomů  svědčících  pro hypersenzitivitu a v případě výskytu těchto symptomů přestali užívat tolperison-hydrochlorid a neprodleně vyhledali lékařskou pomoc.
Tolperison-hydrochlorid nesmí být znovu podán po výskytu epizody hypersenzitivity na tolperison- hydrochlorid.

Těhotenství
Vzhledem k absenci relevantních klinických údajů se nemá přípravek Mydocalm užívat v těhotenství (zvláště v prvním trimestru), pokud očekávané přínosy jasně neodůvodní potenciální riziko pro plod (viz bod 4.6).

Pediatrická populace
Přípravek Mydocalm se nemá používat u dětí a dospívajících, protože bezpečnost a účinnost tolperison- hydrochloridu u dětí nebyla stanovena.

Pomocná látka



2/8

Tento léčivý přípravek obsahuje monohydrát laktosy. Pacienti se vzácnými dědičnými problémy s intolerancí galaktosy, úplným nedostatkem laktázy nebo malabsorpcí glukosy a galaktosy nemají tento přípravek užívat.

4.5  Interakce s jinými léčivými přípravky a jiné formy interakce
Farmakokinetické studie lékových interakcí se substrátem CYP2D6 dextromethorfanem naznačují, že současné podání tolperison-hydrochloridu může zvýšit v krvi hladiny léků, které jsou metabolizovány převážně CYP2D6 jako je thioridazin, tolterodin, venlafaxin, atomoxetin, desipramin, dextromethorfan, metoprolol, nebivolol a perfenazin.
Pokusy in vitro na lidských jaterních mikrozomech a lidských hepatocytech nenaznačují významnou inhibici nebo indukci jiných CYP izoenzymů (CYP2B6, CYP2C8, CYP2C9, CYP2C19, CYP1A2, CYP3A4).
Vzhledem k rozmanitosti metabolických drah tolperison-hydrochloridu se neočekává zvýšení expozice
tolperison-hydrochloridu při současném podání substrátů CYP2D6 a/nebo jiných léků.
Biologická dostupnost tolperisonu je snížena, pokud se tolperison-hydrochlorid užívá bez jídla. Proto se
doporučuje stále stejný časový vztah mezi podáním léku a konzumací potravy (viz také body 4.2 a 5.2).
Ačkoli je tolperison-hydrochlorid centrálně působící látka, je pravděpodobnost, že způsobí sedaci, nízká. V případě současného podání s jinými centrálně působícími myorelaxancii je třeba zvážit snížení dávky
tolperisonu.
Tolperison-hydrochlorid zvyšuje účinek kyseliny niflumové, v případě současného podání je třeba zvážit snížení dávky kyseliny niflumové nebo jiných NSAID.

4.6  Fertilita, těhotenství a kojení
Těhotenství
V pokusech na laboratorních zvířatech nebyly zjištěny teratogenní účinky tolperison-hydrochloridu. V důsledku nedostatku přiměřených klinických údajů se přípravek Mydocalm nemá v průběhu těhotenství podávat (zejména v prvním trimestru), pokud očekávaný přínos zřetelně nepřeváží možné riziko pro plod.
Kojení
Není známo, zda se tolperison-hydrochlorid vylučuje do mateřského mléka, podávání tolperisonu v
období kojení je kontraindikováno.

4.7  Účinky na schopnost řídit a obsluhovat stroje
Mydocalm nemá vliv na schopnost řídit motorová vozidla ani obsluhovat stroje. Pacienti, u kterých se vyskytne během užívání přípravku Mydocalm závrať, somnolence, poruchy pozornosti, epilepsie, rozmazané vidění nebo svalová slabost mají kontaktovat svého lékaře.

4.8  Nežádoucí účinky
Bezpečnostní profil tablet obsahujících tolperison-hydrochlorid je doložen údaji o více než 12 000 pacientech.
Podle těchto údajů jsou nejčastěji postiženými třídami orgánových systémů poruchy kůže a podkožní tkáně, celkové poruchy, neurologické poruchy a gastrointestinální poruchy.
V postmarketingových údajích bylo 50-60 % hlášených případů hypersenzitivní reakce spojené

3/8

s tolperison-hydrochloridem. Většina případů zahrnovala nezávažné a spontánně odeznívající stavy. Velmi vzácně byly hlášeny život ohrožující hypersenzitivní reakce.



MedDRA třídy orgánových systémů

Poruchy krve
a lymfatického systému

Poruchy imunitního systému
Poruchy metabolismu
a výživy

Psychiatrické poruchy



Poruchy nervového systému


Poruchy oka
Méně časté
(≥1/1000 až <1/100)






anorexie nespavost
poruchy spánku

bolest hlavy závratě somnolence
Vzácné
(≥1/10000 až <1/1000)




hypersenzitivní reakce*
anafylaktická reakce



snížená aktivita
deprese
poruchy pozornosti
třes epilepsie hypestézie parestézie letargie
rozmazané vidění
Velmi vzácné
(<1/10000)

anemie lymfadenopatie
anafylaktický šok polydipsie zmatenost


Poruchy
ucha a labyrintu
tinnitus vertigo



Srdeční poruchy
angina pectoris tachykardie palpitace
bradykardie


Cévní poruchy

Respirační, hrudní
a mediastinální poruchy

Gastrointestinální
poruchy


Poruchy jater
a žlučových cest
hypotenze




břišní diskomfort průjem
sucho v ústech dyspepsie nauzea
zčervenání
dyspnoe epistaxe tachypnoe
bolest v epigastriu
zácpa flatulence zvracení

mírné poškození jater






4/8


Poruchy kůže a podkožní tkáně


Poruchy svalové a kosterní soustavy a pojivové tkáně






svalová slabost
myalgie
bolesti končetin
alergická dermatitida hyperhidrosa pruritus
urtikarie
vyrážka

diskomfort končetin






osteopenie


Poruchy ledvin
a močových cest


Celkové poruchy a
reakce v místě aplikace





Vyšetření




astenie diskomfort únava
enuréza proteinurie

pocit opilosti pocity tepla podrážděnost žízeň
snížený krevní tlak zvýšená hladina bilirubinu v krvi abnormální jaterní enzymy
snížený počet krevních destiček
zvýšený počet bílých
krvinek




hrudní diskomfort





zvýšená hladina
kreatininu v krvi
* Po uvedení léčivé látky na trh byly hlášeny následující reakce (četnost není známá): Angioedém (včetně otoku obličeje a otoku rtů).

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek

4.9  Předávkování
Symptomy
Symptomy předávkování mohou zahrnovat somnolenci, gastrointestinální symptomy (nauzea, zvracení, bolest v epigastriu), tachykardii, hypertenzi, bradykinezi a vertigo. V závažných případech byly hlášeny křeče, respirační deprese, apnoe a kóma.

Léčba
Pro tolperison neexistuje specifické antidotum a je doporučena symptomatická léčba.



5/8

5.  FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: Myorelaxancia, jiná centrálně působící myorelaxancia. ATC kód: M03BX04

Mechanismus účinku
Tolperison-hydrochlorid je centrálně působící myorelaxans. Přesný mechanismus účinku není plně objasněn.

Farmakodynamické účinky
Tolperison-hydrochlorid má vysokou afinitu k nervové tkáni; nejvyšších koncentrací dosahuje v mozkovém kmeni, ve spinální míše a v periferním nervstvu.
Nejvýraznějším účinkem tolperison-hydrochloridu je jeho inhibiční působení v úrovni reflexu míšních drah. Tento účinek společně s inhibičním ovlivněním sestupných kontrolních drah může být hlavním přínosem léčebného významu tolperison-hydrochloridu.
Chemická struktura molekuly tolperison-hydrochloridu je velmi blízká struktuře lidokainu. Tolperison- hydrochlorid má také podobně jako lidokain stabilizující účinek na buněčné membrány a snižuje elektrickou dráždivost motorických neuronů a primárních aferentů. Tolperison-hydrochlorid v závislosti na dávce snižuje influx natria membránou izolované nervové buňky a tak snižuje amplitudu i frekvenci akčních potenciálů.
Mimoto bylo zjištěno i inhibiční působení na napěťově řízené kalciové kanály; to naznačuje, že
tolperison-hydrochlorid by navíc ke stabilizaci membrány mohl i snižovat uvolňování transmiterů.
Tolperison-hydrochlorid má také slabé alfa-antagonistické a antimuskarinové vlastnosti.

Klinická účinnost a bezpečnost
Účinnost tolperison-hydrochloridu byla prokázána u spasticity po cévní mozkové příhodě.
Výsledky randomizované, dvojitě zaslepené, placebem kontrolované studie, která zahrnovala 120 pacientů se spasticitou po cévní mozkové příhodě, ukázaly po tolperison-hydrochloridu vysoce signifikantní zlepšení spasticity, která byla definována jako primární cílový parametr, měřeno podle Ashworthovy škály (Ashworth Scale). Celkové hodnocení účinnosti pacienty a zkoušejícími potvrdilo superioritu tolperison- hydrochloridu  nad  placebem  (p<0,001).  Výsledky  dalších  testů  funkčních  parametrů  (včetně modifikovaného indexu Barthelové, schopnosti vykonávat rutinní aktivity a vytrvalosti v chůzi) také prokázaly jednoznačně lepší účinnost tolperison-hydrochlorid u v porovnání s placebem, ale nebylo dosaženo hladiny statistické významnosti.
V randomizované, dvojitě zaslepené, komparativní studii, která zahrnovala 48 pacientů s cerebrálními lézemi, byla účinnost tolperison-hydrochloridu obdobná jako u baklofenu ve zlepšení indexu dle Barthelové, zatímco tolperison-hydrochlorid byl superiorní nad baklofenem ve zlepšeních dle škály Rivermeadského vyšetření motoriky (Rivermead Motor Assessment Scale).
Důkazy výhod léčby tolperison-hydrochloridem u pacientů, kteří mají zvýšený svalový tonus způsobený jinými pohybovými onemocněními než spasticitou po cévní mozkové příhodě, zůstávají sporné.
Ačkoli některé studie prokázaly pozitivní výsledky u některých testovaných parametrů, jiné studie u těchto stavů výhody tolperisonu neprokázaly.



6/8

Bezpečnostní profil tolperison-hydrochloridu byl prokázaný údaji z klinických studií u pacientů, kteří měli zvýšený svalový tonus různé etiologie.

5.2  Farmakokinetické vlastnosti
Absorpce, distribuce a biotransformace
Po  perorálním  podání  se  tolperison-hydrochlorid  dobře  vstřebává  z tenkého  střeva.  Maximální plasmatické koncentrace se objevují do 0,5 - 1 hodiny po požití. Důsledkem výrazného metabolismu při prvním průchodu je biologická dostupnost přípravku přibližně 20%. Jídlo s vysokým obsahem tuku zvyšuje biologickou dostupnost perorálně podaného tolperison-hydrochloridu asi o 100 % a vrcholové plasmatické koncentrace asi o 45 % ve srovnání se stavem nalačno, oddaluje čas dosažení maximálních plasmatických koncentrací asi o 30 minut.
Tolperison-hydrochloridu se ve značné míře metabolizuje v játrech a ledvinách. Farmakologická účinnost metabolitů není známa.

Eliminace
Látka se téměř kompletně vylučuje ledvinami (více než 99%) ve formě metabolitů. Eliminační poločas po perorálním podání je přibližně 2,5 hodiny.

5.3  Předklinické údaje vztahující se k bezpečnosti
Neklinické studie neodhalily na základě konvenčních studií farmakologické bezpečnosti, toxicity s opakovaně podaným tolperison-hydrochloridem, genotoxicity a reprodukční toxicity žádné zvláštní riziko pro člověka.
Účinky v neklinických studiích byly pozorovány pouze při expozicích považovaných za dostatečně převyšující maximální humánní expozici, což naznačuje jen malý význam pro klinické použití.
V reprodukčních studiích u potkanů a králíků vyvolal tolperison-hydrochlorid embryotoxické změny při denní dávce 500 mg/kg u potkanů a 250 mg/kg u králíků. Tyto dávky však mnohonásobně překračují doporučené terapeutické dávky.

6.  FARMACEUTICKÉ ÚDAJE
6.1  Seznam pomocných látek
Jádro tablety:
monohydrát kyseliny citronové (E330), koloidní bezvodý oxid křemičitý (E551), kyselina stearová (E570),
mastek (E553b),
mikrokrystalická celulosa (E460), kukuřičný škrob,
monohydrát laktosy

Potahová vrstva tablety:
koloidní bezvodý oxid křemičitý (E551), oxid titaničitý (E171),
monohydrát laktosy,

7/8

makrogol 6000, hypromelosa

6.2  Inkompatibility
Neuplatňuje se.

6.3  Doba použitelnosti
3 roky

6.4  Zvláštní opatření pro uchovávání
Tento léčivý přípravek nevyžaduje žádné zvláštní podmínky uchovávání.

6.5  Druh obalu a obsah balení
Blistr PVC/Al, krabička.
Velikost balení: 30 potahovaných tablet.

6.6  Zvláštní opatření pro likvidaci přípravku a pro zacházení s ním
Veškerý nepoužitý léčivý přípravek nebo odpad musí být zlikvidován v souladu s místními požadavky.

7.  DRŽITEL ROZHODNUTÍ O REGISTRACI
Gedeon Richter Plc.
Gyömrői út 19-21,
1103 Budapešť, Maďarsko

8.  REGISTRAČNÍ ČÍSLO
63/092/00-C

9.  DATUM PRVNÍ REGISTRACE/DATUM PRODLOUŽENÍ REGISTRACE
Datum první registrace: 16. 2. 2000
Datum posledního prodloužení registrace: 23. 7. 2014

10.  DATUM REVIZE TEXTU
9. 6. 2020







8/8
