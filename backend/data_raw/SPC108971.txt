sp.zn.sukls269994/2016


SOUHRN ÚDAJŮ O PŘÍPRAVKU

1.  NÁZEV PŘÍPRAVKU
Naxyl 10 mg vaginální tablety


2.  KVALITATIVNÍ A KVANTITATIVNÍ SLOŽENÍ
Jedna tableta obsahuje dequalinii dichloridum 10 mg.

Úplný seznam pomocných látek viz bod 6.1.


3.  LÉKOVÁ FORMA
Vaginální tableta
Vaginální tablety jsou bílé nebo téměř bílé, oválné a na obou stranách vypouklé s přibližným rozměrem délky: 19 mm, šířky: 12 mm a tloušťky: 6,3 mm.


4.  KLINICKÉ ÚDAJE

4.1. Terapeutické indikace
Vaginální tablety Naxyl 10 mg jsou indikovány k léčbě bakteriální vaginózy (viz bod 4.4). Je nutno vzít v úvahu oficiální doporučení pro správné používání antibakteriálních látek.

4.2. Dávkování a způsob podání

Dávkování
Jedna vaginální tableta denně po dobu 6 dní.
Vaginální tableta se zavede hluboko do vaginy večer před spaním. Nejlepší poloha pro zavádění vaginálních tablet je vleže na zádech s mírně pokrčenýma nohama.

Léčbu je třeba přerušit při menstruaci a pokračovat po jejím skončení.
I když k úlevě od výtoku a zánětu obvykle dochází během 24 až 72 hodin, je třeba v léčbě pokračovat i po vymizení subjektivních obtíží (svědění, výtok, zápach). Léčba kratší než 6 dní může vést k recidivě.

Naxyl obsahuje pomocné látky, které se nerozpustí dokonale, takže na spodním prádle se někdy mohou
objevit zbytky tablet. To nemá pro účinnost léčby přípravkem Naxyl význam.

Ve vzácných případech velmi suché vaginy je možné, že se vaginální tableta nerozpustí a bude vyloučena vcelku. V takovém případě nebude léčba optimální. Aby se tomu předešlo, lze vaginální tabletu před zavedením do velmi suché vaginy zvlhčit kapkou vody.

Pacientky mají používat menstruační nebo slipové vložky. Přípravek nezpůsobí zbarvení spodního prádla



1

Ženy ve věku nad 55 let
O účinnosti a bezpečnosti dekvalinium-dichloridu u žen starších 55 let není k dispozici dostatek údajů.

Pediatrická populace
O účinnosti a bezpečnosti dekvalinium-dichloridu u dětí mladších 18 let není k dispozici dostatek údajů.
Způsob podání
Vaginální podání


4.3. Kontraindikace
Hypersenzitivita na léčivou látku nebo na kteroukoli pomocnou látku uvedenou v bodě 6.1. Ulcerace vaginálního epitelu a děložního čípku.
Mladé dívky, které ještě neměly první menstruaci, a tudíž nedosáhly pohlavní dospělosti, přípravek
Naxyl nesmí používat.

4.4.  Zvláštní upozornění a opatření pro použití
Vaginální tablety nemají být používány během 12 hodin před porodem, aby byla minimalizována
expozice novorozence dekvalinium-dichloridu.

Údaje o účinnosti a bezpečnosti opakované léčby u pacientek, které nereagovaly na úvodní léčbu nebo u kterých došlo k recidivě bezprostředně po úvodní léčbě přípravkem Naxyl, nejsou k dispozici. Pacientkám má být doporučeno, aby se v případě příznaků přetrvávajících i po léčbě či v případě jejich opětovného výskytu poradily se svým lékařem.

Použití vyšší denní dávky nebo prodloužení doporučené délky léčby může zvýšit riziko vaginálních ulcerací.
Údaje o účinnosti a bezpečnosti léčby bakteriální vaginózy u žen mladších 18 let nebo starších 55 let nejsou k dispozici.

4.5.  Interakce s jinými léčivými přípravky a jiné formy interakce
Aniontové látky, jako např. mýdla, detergenty a surfaktanty, mohou snížit antimikrobiální aktivitu dekvalinium-dichloridu. Proto se nedoporučuje současné intravaginální používání mýdel, spermicidů nebo provádění vaginálních sprch (vaginálních výplachů).

Vaginální tablety Naxyl 10 mg nesnižují funkčnost latexových kondomů. Údaje o interakci s nelatexovými kondomy a jinými intravaginálními prostředky, jako např. pesary, nejsou k dispozici. Z tohoto důvodu se současné používání nelatexových kondomů a jiných intravaginálních prostředků nedoporučuje po dobu nejméně 12 hodin po léčbě.

4.6. Fertilita, těhotenství a kojení
Těhotenství
Omezené údaje ze čtyř klinických studií u 181 těhotných pacientek nesvědčily o nežádoucích účincích na průběh těhotenství nebo na plod/novorozence.
Studie reprodukční toxicity u zvířat nebyly provedeny z důvodů očekávané nízké systémové expozice
dekvalinium-dichloridu po vaginálním podání.
Naxyl má být během těhotenství používán pouze tehdy, je-li to nezbytně nutné.




2

Kojení
Systémová expozice Naxylu u kojících žen je zanedbatelná. Proto se nepředpokládají žádné škodlivé účinky na kojené novorozence či kojence.
Naxyl lze při kojení užívat, je-li to z klinického hlediska potřebné.

Vaginální tablety nemají být používány během 12 hodin před porodem, aby byla minimalizována
expozice novorozence dekvalinium-dichloridu.

Fertilita
Nebyly provedeny žádné studie účinků na fertilitu u zvířat.

4.7.  Účinky na schopnost řídit a obsluhovat stroje
Studie hodnotící účinky na schopnost řídit nebo obsluhovat stroje nebyly provedeny.

4.8. Nežádoucí účinky
Při klinických testech byly hlášeny následující nežádoucí účinky, které mohly mít souvislost
s dekvalinium-dichloridem.

V každé skupině četností jsou nežádoucí účinky seřazeny podle klesající závažnosti.


Třída  orgánových systémů
Infekce a infestace
časté (≥1/100 až <1/10)  méně časté (≥1/1000 až
<1/100)
Není známo (z dostupných údajů nelze určit)

• vaginální kandidóza





Poruchy nervového systému

Gastrointestinální poruchy

Poruchy reprodukčního systému a prsu
• vaginální výtok,
• vulvovaginální
pruritus,
• pocit
vulvovaginálního pálení
• bakteriální
vaginitida,
• plísňové   infekce pokožky,
• vulvitida,
• vulvovaginitida

• bolest hlavy

• nauzea

• vaginální krvácení,
• vaginální bolesti
•  cystitida










•  ulcerace a macerace
vaginálního epitelu,
•  děložní krvácení,
•  zarudnutí,
•  vaginální suchost


Celkové poruchy a reakce v místě aplikace

•  alergické  reakce  s příznaky,  jako  je kopřivka,   erytém,
exantém,    otok, vyrážka nebo svědění
• horečka,








3

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek

4.9. Předávkování
Nebyl hlášen žádný případ předávkování. Nicméně používání vyšší denní dávky může vést k vaginálním ulceracím. V případě předávkování s nežádoucími účinky je možné provést vaginální výplach.

5.  FARMAKOLOGICKÉ VLASTNOSTI

5.1. Farmakodynamické vlastnosti
Farmakoterapeutická skupina: gynekologická antiinfektiva a antiseptika, chinolinové deriváty. ATC kód: G01A C05
Dekvalinium-dichlorid je antiinfekční a antiseptická látka, která patří do třídy kvaterních amonných sloučenin.

Mechanismus účinku

Dekvalinium-dichlorid je povrchově aktivní látka. Primárním mechanismem účinku je zvýšení permeability buněk bakterií a následná ztráta aktivity enzymů, která nakonec vede ke smrti buněk.
Dekvalinium-dichlorid vykazuje rychlou baktericidní aktivitu.

Dekvalinium-dichlorid ve vaginálních tabletách vykazuje lokální účinek ve vagině.

Farmakokinetický/farmakodynamický vztah
Pro Naxyl nebyl stanoven žádný významnější farmakokinetický/farmakodynamický faktor ovlivňující účinnost. Jelikož se baktericidní účinek dekvalinium-dichloridu dostavuje během 30 až 60 minut, za rozhodující pro účinnost se považuje maximální lokální koncentrace během první hodiny po aplikaci.

Mechanismus (mechanismy) rezistence

Mechanismy vedoucí k přirozené rezistenci některých patogenů nejsou známy. Doposud nebyly pozorovány žádné mechanismy získané rezistence.
Zlomové body (breakpoints)

Zlomové body pro dekvalinium-dichlorid nejsou u žádného doporučujícího orgánu k dispozici a nebyl stanoven žádný vztah mezi minimálními inhibičními koncentracemi (MIC) a klinickou účinností. Informace o citlivosti uvedené v tabulce níže jsou tudíž popisné a založené na koncentracích dosažitelných ve vagině (viz bod 5.2) a údajích o MIC vztahujících se na jednotlivé patogeny.

Prevalence získané rezistence se může u vybraných druhů lišit geograficky a v průběhu času, a je proto žádoucí získat místní informace o rezistenci, zejména jde-li o léčbu závažných infekcí. Je-li lokální prevalence rezistence taková, že prospěšnost léku je přinejmenším u některých typů infekcí nejistá, je nezbytné požádat o radu odborníka.






4

Druhy s obvyklou citlivostí
Aerobní, grampozitivní bakterie Enterococcus faecalis Lactobacillus spp.
Staphylococcus aureus
Streptococcus agalactiae (streptokoky skupiny B)
Streptococcus pyogenes (streptokoky skupiny A)
Aerobní, gramnegativní bakterie
Enterobacter spp. Escherichia coli Klebsiella spp.
Pseudomonas spp. Serratia spp.
Anaerobní bakterie
Atopobium vaginae Bacteroides spp.
Fusobacteria Gardnerella vaginalis Prevotella spp.
Peptostreptococci Poryphyromonas spp
Druhy, u kterých získaná rezistence může být problém
Nejsou známy
Organizmy se zděděnou odolností
Gramnegativní bakterie
Proteus sp.
Chlamydia trachomatis
Jiné mikroorganizmy
Trichomonas vaginalis




5.2. Farmakokinetické vlastnosti
Po rozpuštění vaginální tablety Naxyl (10 mg dekvalinium-dichlorid) v asi 2,5 až 5 ml vaginálního
sekretu je koncentrace dekvalinium-dichloridu ve vaginálním sekretu 2000-4000 mg/l.

Předklinické údaje ukazují, že dekvalinium-dichlorid je po vaginální aplikaci absorbován jen ve velmi nízké míře.
Z tohoto důvodu je systémová expozice Naxylu zanedbatelná a nejsou dostupné žádné další farmakokinetické údaje.


5.3.  Předklinické údaje vztahující se k bezpečnosti
Vzhledem k zanedbatelné systémové expozici dekvalinium-dichloridu podanému intravaginálně jsou systémové toxické účinky Naxylu nepravděpodobné.
Studie dekvalinium-dichloridu in vivo a in vitro neprokázaly žádné známky mutagenního potenciálu.

5

S dekvalinium-dichloridem nebyly provedeny žádné studie reprodukční toxicity. Studie na králících dokázaly dobrou vaginální toleranci přípravku Naxyl.


6.  FARMACEUTICKÉ ÚDAJE

6.1. Seznam pomocných látek
monohydrát laktosy mikrokrystalická celulosa magnesium-stearát


6.2. Inkompatibility
Naxyl nesmí být mísen s mýdly a dalšími anionickými povrchově aktivními látkami.


6.3. Doba použitelnosti
3 roky


6.4. Zvláštní opatření pro uchovávání
Tento léčivý přípravek nevyžaduje žádné zvláštní podmínky uchovávání.


6.5.  Druh obalu a obsah balení
Blistr PVC/PE/PVdC /Al fólie

Krabička s 6 vaginálními tabletami.


6.6.  Zvláštní opatření pro likvidaci přípravku a pro zacházení s ním
Žádné zvláštní požadavky

7.  DRŽITEL ROZHODNUTÍ O REGISTRACI
VIVAX Pharmaceuticals, s.r.o. Moyzesova 868/67
01701 Považská Bystrica Slovensko

8.  REGISTRAČNÍ ČÍSLO(A)
54/838/10-C


9.  DATUM PRVNÍ REGISTRACE/PRODLOUŽENÍ REGISTRACE
27. 10. 2010 / 13. 7. 2015






6

10.  DATUM REVIZE TEXTU:
11. 4. 2017












































































7
