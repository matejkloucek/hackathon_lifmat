sp.zn. sukls114320/2019

SOUHRN ÚDAJŮ O PŘÍPRAVKU


1.  NÁZEV LÉČIVÉHO PŘÍPRAVKU
Octenisept 1 mg/g + 20 mg/g
Kožní roztok


2.  KVALITATIVNÍ A KVANTITATIVNÍ SLOŽENÍ
Jeden            g roztoku obsahuje:
octenidini dihydrochloridum     1   mg
phenoxyethanolum          20 mg

Úplný seznam pomocných látek viz bod 6.1.


3.  LÉKOVÁ FORMA

Kožní roztok

Čirý bezbarvý roztok téměř bez zápachu, hořké chuti.


4.  KLINICKÉ ÚDAJE

4.1  Terapeutické indikace
Pro opakované krátkodobé antiseptické ošetření sliznice a přilehlých oblastí kůže před diagnostickými a chirurgickými výkony v anogenitální oblasti vaginy, vulvy a glans penis a před katetrizací močového měchýře a pro opakovanou krátkodobou podpůrnou antiseptickou léčbu ran.


4.2  Dávkování a způsob podání
Pokud není předepsáno jinak, přípravek Octenisept je aplikován na povrch, který má být ošetřen pomocí tamponu namočeného do přípravku a to tak, že je zvlhčena celá plocha. Na obtížně  přístupná  místa  může  být  Octenisept  aplikován  pomocí  rozprašovače. Upřednostňujeme ovšem aplikaci pomocí tamponu.

Ve všech případech musí být mezi aplikací a následujícím zákrokem dodržen časový interval 1 až 2 minuty. Dostatečná účinnost je zaručena pouze po dobu 2 hodin od aplikace přípravku Octenisept. Tento návod musí být pro dosažení žádoucího účinku pečlivě dodržen.


1

Prozatím jsou zkušenosti pouze s používáním, které nepřesáhlo 14 dní, takže Octenisept má být používán pouze po omezenou dobu.


4.3  Kontraindikace

Hypersenzitivita na léčivé látky nebo na kteroukoli pomocnou látku uvedenou v bodě 6.1. Octenisept nesmí být aplikován přímo  do očí. Octenisept  nesmí být použit  k intraoperačnímu výplachu dutiny břišní a močového měchýře. Nelze ho aplikovat ani na ušní bubínek.

4.4  Zvláštní upozornění a opatření pro použití

Aby se zabránilo poškození tkáně, přípravek nesmí být aplikován do tkáně pod tlakem. Z dutin v ranách musí být zajištěna drenáž (např. vhodným flexibilním drénem).

Použití vodných roztoků oktenidinu (0,1% s fenoxyethanolem či bez něj) pro antiseptické ošetření kůže před invazivními výkony bylo spojeno se závažnými kožními účinky u nedonošených novorozenců s nízkou porodní hmotností.

Je třeba odstranit jakékoliv nasáklé materiály, roušky nebo pláště před přistoupením k výkonu. Nemají být používána nadměrná množství a je třeba zabránit, aby se roztok sléval v kožních záhybech nebo pod pacientem nebo nesmí kapat na prostěradla nebo jiný materiál v přímém kontaktu s pacientem. Pokud se plánuje použití okluzivních obvazů v místech, která byla předtím vystavena účinkům Octeniseptu, je třeba zajistit, aby před přiložením obvazu nebylo přítomno nadměrné množství přípravku.

Je nutné se vyvarovat náhodnému vniknutí Octenuseptu do oka.

Díky čistě vodnému složení nejsou při použití přípravku Octenisept očekávány žádné další nežádoucí účinky, pokud je roztok aplikován při okluzním ošetření rány (viz bod 5.2, Absorbce).
Studie přípravku Octenisept u kojenců a dětí do 12 let potvrzují dobrou účinnost, snášenlivost a bezpečnost přípravku. Na základě dostupných údajů týkajících se dětí i dospělých může být použití přípravku doporučeno také u dospívajících.

4.5  Interakce s jinými léčivými přípravky a jiné formy interakce
Přípravek Octenisept nepoužívejte současně s antiseptiky na bázi jodovaného povidonu na
přilehlé oblasti kůže, protože na hranici se může objevit tmavě hnědé až fialové zabarvení.

4.6  Fertilita, těhotenství a kojení
Středně velký počet údajů u těhotných žen (300-1000 těhotenství, gestační věk > 12 týdnů) nenaznačuje žádný malformační účinek ani fetální/neonatální toxicitu přípravku Octenisept. Studie na zvířatech nenaznačují reprodukční toxicitu (viz bod 5.3).
Přípravek Octenisept lze v případě nutnosti použít i během těhotenství po ukončeném prvním trimestru.
S použitím přípravku Octenisept v průběhu kojení nejsou žádné zkušenosti. Z důvodu

2

opatrnosti nemá být přípravek Octenisept používán v oblasti prsu v průběhu kojení.

Adekvátní klinické údaje a údaje o experimentech na zvířatech týkající se použití během laktace nejsou k dispozici. Jelikož oktenidin-dihydrochlorid se vstřebává pouze v malých množstvích nebo vůbec, předpokládá se, že do mateřského mléka nepřechází.

Fenoxyethanol se rychle a téměř úplně vstřebává a je téměř úplně vylučován jako produkt oxidace ledvinami. Akumulace v mateřském mléce je tedy nepravděpodobná.

4.7  Účinky na schopnost řídit a obsluhovat stroje
Přípravek Octenisept nemá žádný nebo má zanedbatelný vliv na schopnost řídit a
obsluhovat stroje.

4.8  Nežádoucí účinky
Níže uvedené nežádoucí účinky jsou definovány podle konvence MedDRA databáze orgánových tříd a následujících frekvencí:

velmi časté (≥ 1/10), časté (≥ 1/100 až < 1/10),
méně časté (≥ 1/1000 až < 1/100), vzácné (≥ 1/10000 až < 1/1000), velmi vzácné (< 1/10000),
není známo (z dostupných údajů nelze určit).

Celkové poruchy a reakce v místě aplikace
Vzácné: pálení, zarudnutí, svědění a pocit tepla v místě aplikace a lokální reakce po podání. Velmi vzácné: kontaktní alergická reakce
Hlášení nežádoucích účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek



4.9  Předávkování
Případy předávkování nejsou známy. Při lokálním použití je předávkování velmi nepravděpodobné. Při lokálním předávkování omyjte postižená místa větším množstvím Ringerova roztoku.
Náhodné  požití  přípravku  Octenisept  není  považováno  za  nebezpečné. Oktenidin-dihydrochlorid se nevstřebává, ale je vylučován stolicí. Při požití většího množství přípravku není vyloučeno podráždění sliznice gastrointestinálního traktu.


3

Oktenidin-dihydrochlorid je toxičtější po intravenózní aplikaci než po perorálním podání (viz bod 5.3, Akutní toxicita). Do krevního oběhu by se tak nemělo dostat větší množství přípravku,  např.  omylem  aplikovanou  injekcí.  Jelikož  ale  Octenisept  obsahuje oktenidin-dihydrochlorid pouze v koncentraci 0,1%, intoxikace je velmi nepravděpodobná.


5.  FARMAKOLOGICKÉ VLASTNOSTI

5.1 Farmakodynamické vlastnosti

Farmakoterapeutická skupina: antiseptika a dezinficiencia

ATC kód: D08AJ57

Mechanismus účinku
Oktenidin dihydrochlorid patří mezi kationaktivní sloučeniny a díky tomu jeho dvě kationtová centra vykazují povrchově aktivní vlastnosti. Reaguje s buněčnou stěnou a membránovými komponentami mikrobiální buňky a vede tak k destrukci buněčných funkcí.

Mechanismus antimikrobiálního působení fenoxyethanolu je mimo jiné založen na zvýšené propustnosti buněčné membrány draslíkových iontů.

Farmakodynamické vlastnosti
Antimikrobiální účinky zahrnují baktericidní a fungicidní působení. Spektra účinnosti  fenoxyethanolu  a  oktenidin-dihydrochloridu  se  v tomto  ohledu navzájem doplňují.

V kvalitativních a kvantitativních studiích in vitro bez proteinové zátěže Octenisept po 1 minutě vykazoval baktericidní a fungicidní účinnost, přičemž proti bakteriím a Candida albicans byly redukční faktory (RF) v rozmezí 6 - 7 lg. Dokonce i při zátěži 10% defibrinované ovčí krve, 10% hovězího albuminu nebo 1% mucinu nebo směsí složené z 4,5% defibrinované ovčí krve, 4,5% hovězího albuminu a 1% mucinu Octenisept snižoval u bakterií tvorbu zárodků (RF 6 – 7 lg) a u Candida albicans (RF > 3 lg) již po 1 minutě minimální doby expozice.

Při proteinové zátěži 0,1% albuminu a kontaktní době 1 min. vykazovaly 50% a 75% roztoky přípravku Octenisept dobrou účinnost proti grampozitivním i gramnegativním bakteriím a proti kvasinkám a plísním.

Při delším použití se nepředpokládá ani specifická primární rezistence ani vznik
sekundární rezistence v důsledku nespecifického účinku přípravku.

5.2 Farmakokinetické vlastnosti
Absorpce
Podle  studií  na  zvířecích  modelech  s  materiálem  značeným  izotopem  ¹⁴C oktenidin-dihydrochlorid není absorbován z gastrointestinálního traktu ani kůží či sliznicemi.
Perorálně podávaný radioaktivně značený oktenidin-dihydrochlorid se u myší, potkanů a

4

psů absorboval pouze ve velmi malém množství (0 - 6%).
U myší bylo zjištěno, že lokálně aplikovaný oktenidin-dihydrochlorid nebyl během 24hodinového kontaktu při okluzním ošetření rány absorbován.
Přechod oktenidin-dihydrochloridu přes placentu může být na základě studií in vitro
vyloučen.
U potkanů bude pravděpodobně prokázáno, že perorálně podávaný ¹⁴C-fenoxyethanol se
téměř úplně absorbuje a je vylučován močí ve formě kyseliny fenoxyoctové.
Z přípravku Octenisept nebyl oktenidin-dihydrochlorid absorbován ani vaginální sliznicí (králík) ani ránou (člověk, potkan).

5.3 Předklinické údaje vztahující se k bezpečnosti přípravku

Akutní toxicita
Ve studiích akutní toxicity přípravku Octenisept byla LD50 po perorálním podání 45 - 50 ml/kg a po intraperitoneálním podání 10 - 12 ml/kg. Po intraperitoneálním podání byla dávka 0,45 ml/kg snášena bez jakýchkoli symptomů.
U potkanů byla LD50 po jednorázovém perorálním podání oktenidin-dihydrochloridu 800 mg/kg živé hmotnosti a po jednorázovém intravenózním podání 10 mg/kg živé hmotnosti.
Fenoxyethanol vykazuje velmi nízkou akutní toxicitu po perorálním podání a kožní aplikaci. LD50 po perorálním podání je 1,3 – 3,4 g/kg živé hmotnosti (potkan) a po kožní aplikaci 13 ml/kg (potkan) a 5 g/kg živé hmotnosti (králík).

Subchronická a chronická toxicita
Ve studiích chronické toxicity byla u myší a psů pozorována zvýšená úmrtnost po perorálním podání oktenidin-dihydrochloridu v dávkách 2 mg/kg/den a vyšších a u potkanů při dávkách 8 mg/kg/den a výše. Tato úmrtnost je spojena se zánětlivým krvácivým poškozením plic. Příčina pneumotoxických změn je nejasná.

Opakovaná lokální aplikace oktenidin-dihydrochloridu na perorální sliznici psů po dobu 4 týdnů nevyvolala žádné toxické reakce. U potkanů a psů byla po 2 až 6 týdnech perorální léčby oktenidin-dihydrochloridem v dávce 650 mg/kg/den pozorována břišní distenze v důsledku tvorby plynů, která je pro antimikrobiální látky typická.

Po opakované aplikaci do ran u lidí i zvířat nebyly zjištěny žádné symptomy. Při předepsaném použití zůstávají na ošetřeném povrchu pouze malá množství přípravku Octenisept.

Reprodukční toxicita
Studie březích potkanů a králíků nepodaly žádné důkazy o teratogenním a embryotoxickém účinku oktenidin-dihydrochloridu ani fenoxyethanolu.

Generační studie potkanů neprokázaly žádný negativní vliv oktenidin-dihydrochloridu na reprodukci malých zvířat.

Fenoxyethanol může být v množství, ve kterém je používán, považován za neškodný. Studie teratogenity u králíků neprokázaly po kožní aplikaci 300 mg/kg denně po dobu 13 dní u samice ani plodu žádné symptomy.

5

Karcinogenní potenciál
Ve studii oktenidin-dihydrochloridu u potkanů trvající 2 roky byl zjištěn zvýšený počet tumorů buněk ostrůvků v pankreasu. Zvýšený výskyt tumorů je spojen s nespecifickými sekundárními  účinky,  které  jsou  výsledkem  antimikrobiálního  působení oktenidin-dihydrochloridu.

Po kožní aplikaci u myší po dobu 18 měsíců nebyly pozorovány žádné známky karcinogenního  účinku,  ať  už  lokálního  nebo  systémového.  Rovněž  nebyly zdokumentovány symptomy absorbční otravy.

Mutagenita
V Amesově testu, v testu s buňkami myšího lymfomu, v testu chromozomální aberace a v testu s mikrojádry oktenidin-dihydrochlorid nevykazuje žádné známky mutagenních vlastností.
U myší fenoxyethanol nevykazoval mutagenitu v Amesově tesu ani v testu s mikrojádry. Amesův test s přípravkem Octenisept rovněž neodhalil žádný důkaz o mutagenních
vlastnostech.

Lokální toxicita
V testu podle Bühlera nebyl zjištěn senzibilizační potenciál oktenidin-dihydrochloridu. Nebyl ani podán žádný důkaz o fototoxicitě.

Fenoxyethanol měl u králíků mírně dráždivý účinek na kůži.
V Magnussonově-Klingmannově testu fenoxyethanol u morčat nevyvolal senzibilizaci.

Octenisept nevykazoval žádné primární toxické ani senzibilizační účinky na kůži.
Po zavedení do spojivkového vaku bylo u králíků zaznamenáno mírné podráždění.


6.  FARMACEUTIC KÉ VLASTNOSTI

6.1  Seznam pomocných látek
Kokamidopropylbetain, natrium-glukonát, glycerol 85%, chlorid sodný, roztok hydroxidu sodného 100 g/l, čištěná voda.

6.2  Inkompatibility
Oktenidinový kationt může s aniontovými surfaktanty, např. z detergentů a čistících přípravků, tvořit nerozpustné komplexy.

6.3  Doba použitelnosti

3 roky

Po prvním otevření má být roztok spotřebován do doby použitelnosti uvedené na obale.





6

6.4  Zvláštní opatření pro uchovávání
Neskladujte ani nepřevážejte při teplotách pod 0 ° C. Chraňte před mrazem.
Nepoužívejte zmrzlý přípravek




6.5  Druh obalu a obsah balení
Octenisept je dostupný jako roztok v těchto velikostech balení:

Balení 15 ml: průsvitná HDPE lahvička s bílým PP šroubovacím uzávěrem Balení 250 ml: bílá HDPE láhev s bílým PP bezpečnostním uzávěrem
Balení 500 ml, 1000 ml: průsvitná matná HDPE tetragonální láhev s bílým PP bezpečnostním uzávěrem
Na trhu nemusí být všechny velikosti balení.

6.6  Zvláštní opatření pro likvidaci přípravku

Žádné zvláštní požadavky.


7.  DRŽITEL ROZHODNUTÍ O REGISTRACI
Schülke & Mayr GmbH
Robert-Koch-Str. 2
22851 Norderstedt
Německo


8.  REGISTRAČNÍ ČÍSLO (ČÍSLA)

32/558/08-C

9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 24.09.2008
Datum posledního prodloužení registrace: 4.6.2014

10.  DATUM REVIZE TEXTU

2. 8. 2019




7
