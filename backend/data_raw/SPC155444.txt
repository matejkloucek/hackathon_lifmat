Sp.zn.sukls323506/2019


SOUHR ÚDAJŮ O PŘÍPRAVKU

1.  NÁZEV PŘÍPRAVKU

Vesicare 10 mg potahované tablety

2.  KVALITATIVNÍ A KVANTITATIVNÍ SLOŽENÍ

Jedna tableta obsahuje solifenacini succinas 10 mg, což odpovídá solifenacinum 7,5 mg.

Pomocná látka / pomocné látky se známým účinkem: monohydrát laktosy (102,5 mg). Úplný seznam pomocných látek viz bod 6.1.

3.  LÉKOVÁ FORMA

Potahované tablety.
Kulatá světle růžová potahovaná tableta s vyznačeným logem  a kódem „151“ na téže straně.

4.  KLINICKÉ ÚDAJE

4.1  Terapeutické indikace

Symptomatická léčba urgentní inkontinence a/nebo zvýšené frekvence močení a naléhavosti močení u pacientů s hyperaktivním močovým měchýřem.

4.2  Dávkování a způsob podání

Dávkování
Dospělí, včetně starších osob
Doporučená dávka je 5 mg solifenacin sukcinátu jednou denně. V případě potřeby je možno dávku zvýšit na 10 mg solifenacin sukcinátu jednou denně.
Pediatrická populace
Bezpečnost a účinnost přípravku Vesicare u dětí zatím nebyla stanovena. Z tohoto důvodu není Vesicare určen pro podávání dětem.

Pacienti s poškozením ledvin
U pacientů s mírným až středně těžkým poškozením ledvin (clearance kreatininu > 30 ml/min) není úprava dávky nutná. Pacienty s vážným poškozením ledvin (clearance kreatininu ≤ 30 ml/min) je třeba léčit
s opatrností a dávkou ne vyšší než 5 mg denně (viz bod 5.2).

Pacienti s poškozením jater
U pacientů s lehkým poškozením jater není úprava dávky nutná. Pacienty se středně těžkým poškozením jater (Child-Pughovo skóre 7 až 9) je třeba léčit s opatrností a dávkou ne vyšší než 5 mg denně (viz bod 5.2).
Vysoce účinné inhibitory cytochromu P450 3A4
Pokud se Vesicare podává současně s ketokonazolem nebo jinými vysoce účinnými inhibitory CYP3A4, jako jsou např. ritonavir, nelfinavir nebo itrakonazol v terapeutických dávkách, neměla by maximální denní dávka přesáhnout 5 mg (viz bod 4.5).
1/9

Způsob podání
Vesicare se užívá perorálně, polyká se celá tableta a zapíjí tekutinou. Může se užívat s jídlem i bez něj.

4.3  Kontraindikace
Solifenacin je kontraindikován u pacientů s močovou retencí, závažnými gastrointestinálními poruchami (včetně toxického megakolon), myasthenia gravis a glaukomem s úzkým úhlem a u pacientů, u kterých existuje riziko vzniku těchto stavů.
-   Pacienti přecitlivělí na léčivou látku nebo některou z pomocných látek (uvedených v bodě 6.1)
-   Pacienti podstupující léčbu hemodialýzou (viz bod 5.2)
-   Pacienti se závažným poškozením jater (viz bod 5.2)
-   Pacienti se závažným poškozením ledvin nebo středně závažným poškozením jater a se současnou léčbou silným inhibitorem CYP3A4, např. ketokonazolem (viz bod 4.5).
4.4  Zvláštní upozornění a opatření pro použití

Před léčbou přípravkem Vesicare je třeba zvážit jiné možné příčiny častého močení (srdeční selhání, onemocnění ledvin). Pokud je přítomna močová infekce, je nutno zahájit léčbu vhodnými antibiotiky.

Vesicare je třeba podávat opatrně pacientům s:
-   klinicky významnou obstrukcí močových cest s rizikem vzniku retence moči;
-   poruchami gastrointestinálního traktu obstrukčního typu;
-   rizikem snížené motility gastrointestinálního traktu;
-   závažným poškozením ledvin (clearance kreatininu ≤ 30 ml/min; viz body 4.2 a 5.2), dávky u těchto pacientů by neměly překročit 5 mg;
-   středně závažným poškozením jater (Child-Pughovo skóre 7 až 9; viz body 4.2 a 5.2), dávky u těchto pacientů by neměly překročit 5 mg;
-   současnou léčbou silným inhibitorem CYP3A4, např. ketokonazolem (viz body 4.2 a 4.5);
-   hiátovou hernií nebo gastroesofageálním refluxem a s terapií léky, které mohou vyvolat nebo zhoršit zánět jícnu (jako jsou bisfosfonáty);
-  vegetativní neuropatií.
U pacientů s rizikovými faktory, jako jsou předcházející výskyt syndromu dlouhého QT intervalu a hypokalemie bylo pozorováno prodloužení QT intervalu a výskyt Torsade de pointes.

U pacientů s neurogenními příčinami zvýšené aktivity detrusoru nebyla bezpečnost a účinnost stanovena.
Pacienti se vzácně se vyskytující dědičnou intolerancí galaktosy, vrozeným deficitem laktázy nebo malabsorpcí glukosy/galaktosy by tento přípravek neměli užívat.

U pacientů, kteří užívají solifenacin-sukcinát, byl hlášen výskyt angioedému, s obstrukcí dýchacích cest. Pokud dojde k výskytu angioedému, podávání solifenacin-sukcinátu má být okamžitě ukončeno a má být zavedena příslušná léčba a/nebo jiná opatření.
U pacientů, kteří užívají solifenacin-sukcinát, byl hlášen výskyt anafylaktického šoku. U pacientů, u kterých dojde k výskytu anafylaktických reakcí, má být podávání solifenacin-sukcinátu okamžitě ukončeno a má být zavedena příslušná léčba a/nebo jiná opatření.

Plného účinku přípravku Vesicare lze dosáhnout nejdříve po 4 týdnech léčby.






2/9

4.5  Interakce s jinými léčivými přípravky a jiné formy interakce

Farmakologické interakce
Současné podávání s jinými anticholinergními látkami může mít za následek výraznější léčebný účinek i nežádoucí účinky. Mezi ukončením léčby přípravkem Vesicare a zahájením jiné anticholinergní terapie je nutná přestávka přibližně 1 týden. Léčebný účinek solifenacinu může být snížen současným podáváním
agonistů cholinergních receptorů.
Solifenacin může snižovat účinek léčiv, která stimulují motilitu gastrointestinálního traktu, jako jsou metoklopramid a cisaprid.
Farmakokinetické interakce
In vitro studie prokázaly, že v terapeutických koncentracích solifenacin neinhibuje CYP1A1/2, 2C9, 2C19, 2D6 nebo 3A4 z lidských jaterních mikrozómů. Solifenacin tedy pravděpodobně neovlivňuje clearance léků metabolizovaných těmito CYP izoenzymy.

Účinky ostatních léčivých přípravků na farmakokinetiku solifenacinu
Solifenacin je metabolizován CYP3A4. Současné podávání ketokonazolu (200 mg denně), silného inhibitoru CYP3A4, má za následek dvojnásobné zvýšení AUC u solifenacinu. Podávání ketakonazolu v dávce 400 mg denně vede k trojnásobnému zvýšení AUC u solifenacinu. Pokud je tedy Vesicare podáván současně
s ketokonazolem nebo jinými silnými inhibitory CYP3A4 (např. ritonavir, nelfinavir, itrakonazol) v terapeutických dávkách, měla by se jeho maximální dávka omezit na 5 mg (viz bod 4.2).
Současná léčba solifenacinem a silným inhibitorem CYP3A4 je kontraindikována u pacientů se závažným poškozením ledvin a středně závažným poškozením jater.
Účinky indukce enzymů na farmakokinetiku solifenacinu a jeho metabolitů nebyly studovány, stejně jako vliv substrátů s vyšší afinitou k CYP3A4 na expozici solifenacinu. Vzhledem k tomu, že solifenacin je
metabolizován CYP3A4, jsou možné farmakokinetické interakce s jinými substráty s vyšší afinitou k CYP3A4 (např. verapamil, diltiazem) a s induktory CYP3A4 (např. rifampicin, fenytoin, karbamazepin).
Účinek solifenacinu na farmakokinetiku ostatních léčivých přípravků
Perorální kontraceptiva
Vesicare nevykazuje žádnou farmakokinetickou interakci s kombinovanými perorálními kontraceptivy (ethinylestradiol/levonorgestrel).
Warfarin
Vesicare nemění farmakokinetiku R-warfarinu nebo S-warfarinu nebo jejich účinek na protrombinový čas.

Digoxin
Vesicare nemá žádný vliv na farmakokinetiku digoxinu.

4.6  Fertilita, těhotenství a kojení

Těhotenství
Nejsou k dispozici žádné údaje o ženách, které otěhotněly během užívání solifenacinu. Studie na zvířatech nenaznačují přímé škodlivé účinky na fertilitu, embryonální a fetální vývoj nebo porod (viz bod 5.3). Míra
potenciálního rizika pro člověka není známá. Při předepisování těhotným ženám je nutno postupovat opatrně.

Kojení
Nejsou k dispozici žádné údaje o vylučování solifenacinu do mateřského mléka. U myší jsou solifenacin a jeho metabolity vylučovány do mléka a způsobují na dávce závislé špatné prospívání novorozených mláďat (viz bod 5.3). Během kojení je tedy třeba se užívání přípravku Vesicare vyhnout.

4.7  Účinky na schopnost řídit a obsluhovat stroje

Vzhledem k tomu, že solifenacin může stejně jako ostatní anticholinergika způsobit rozmazané vidění a méně často i ospalost a únavu (viz bod 4.8), může být schopnost řídit a obsluhovat stroje negativně ovlivněna.

3/9

4.8  Nežádoucí účinky

Shrnutí bezpečnostního profilu
Vzhledem k farmakologickému účinku solifenacinu může Vesicare způsobit anticholinergní nežádoucí účinky, které jsou obecně mírné až střední intenzity. Výskyt těchto nežádoucích účinků závisí na dávce. Nejčastěji hlášeným nežádoucím účinkem u přípravku Vesicare bylo sucho v ústech. Objevilo se u 11 %
pacientů léčených dávkou 5 mg denně, u 22 % pacientů léčených 10 mg denně a u 4 % pacientů na placebu.
Intenzita tohoto účinku byla obecně nízká a jen příležitostně vedla k vysazení léčiva. Celkově byla
compliance u tohoto přípravku velmi vysoká (přibližně 99 %) a přibližně 90 % pacientů dokončilo celou studii trvající 12 týdnů.
Souhrnná tabulka nežádoucích účinků



Třídy orgánových systémů

Infekce a infestace Poruchy
imunitního systému Poruchy metabolismu a výživy
Psychiatrické poruchy
Poruchy nervového systému
Oční poruchy



Srdeční poruchy


Respirační, hrudní a mediastinální poruchy

Gastrointestinální poruchy


Poruchy jater a žlučových cest
Poruchy kůže a podkoží
Velmi časté


>1/10

























sucho
v ústech

Časté

≥1/100,
<1/10














rozmazané vidění









zácpa, nauzea, dyspepsie,
bolest břicha

Méně časté

≥1/1000, <1/100
infekce močových cest, cystitida









somnolence, dysgeuzie

suchost očí







suchost v nose


choroby spojené s gastroesofageálním refluxem,
suché hrdlo




suchá kůže

Vzácné

≥1/10000,
<1/1000











závratě*, bolesti hlavy*











obstrukce tračníku, zaklíněná stolice, zvracení*



pruritus*, vyrážka*,
Velmi vzácné

<1/10000









halucinace* stavy zmatenosti*






















erythema multiforma*
Není známo (z
dostupných údajů nelze určit)




anafylaktická reakce*


snížená chuť k jídlu* hyperkalemie*

delirium*





glaukom*

Torsade de pointes* prodloužení QT elektrokardiogramu* fibrilace síní* palpitace* tachykardie* dysfonie*


ileus*
břišní diskomfort*



jaterní porucha* funkční jaterní test abnormální* exfoliativní dermatitida*

4/9



Poruchy svalové a kosterní soustavy a pojivové tkáně Poruchy ledvin a močových cest Celkové poruchy a reakce v místě aplikace
* zaznamenáno po uvedení přípravku na trh.




obtížné močení únava,
periferní otoky





retence moči
kopřivka*
angioedém*


svalová slabost *


porucha funkce ledvin*

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili
podezření na nežádoucí účinky na adresu: Státní ústav pro kontrolu léčiv
Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9  Předávkování

Příznaky
Předávkování solifenacin sukcinátem může mít za následek vážné anticholinergní účinky. Nejvyšší dávka
solifenacin sukcinátu podaná náhodně jednomu pacientovi ve výši 280 mg během 5 hodin vedla k psychickým změnám nevyžadujícím hospitalizaci.
Léčba
V případě předávkování solifenacin sukcinátem by měl být pacient léčen aktivním uhlím. Výplach žaludku je užitečný, pokud se provede do 1 hodiny, ale nemělo by se vyvolávat zvracení.
Stejně jako u ostatních anticholinergik mohou být příznaky léčeny následujícím způsobem:

-   Těžké centrální anticholinergní účinky jako halucinace nebo výrazná excitace: léčit fysostigminem nebo karbacholem.
-   Křeče nebo výrazná excitace: léčit benzodiazepiny.
-   Respirační insuficience: léčit umělou ventilací.
-   Tachykardie: léčit betablokátory.
-   Retence moči: léčit katetrizací.
-   Mydriáza: léčit pilokarpinem v očních kapkách nebo umístit pacienta do temné místnosti.

Stejně jako u ostatních antimuskarinik je třeba při předávkování věnovat zvláštní pozornost pacientům se
známým rizikem prodloužení QT intervalu (tj. s hypokalémií, bradykardií nebo současným podáváním léků, které prodlužují QT interval) a relevantních již existujících srdečních chorob (tj. ischémie myokardu, arytmie, městnavého srdečního selhání).


5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: Antispasmodika močových cest, ATC kód: G04BD08.



5/9

Mechanismus účinku:
Solifenacin je kompetitivní antagonista specifických cholinergních receptorů.

Močový měchýř má parasympatickou cholinergní inervaci. Acetylcholin způsobuje kontrakci hladkého svalstva detrusoru prostřednictvím muskarinových receptorů, z nichž rozhodující roli hraje subtyp M3. Farmakologické studie in vitro i in vivo ukazují, že solifenacin je kompetitivní inhibitor subtypu M3 muskarinových receptorů. Dále se prokázalo, že solifenacin je specifickým antagonistou muskarinových
receptorů vykazujícím žádnou nebo jen nízkou afinitu k různým dalším testovaným receptorům a iontovým kanálům.
Farmakodynamické účinky:
Vesicare byl testován v dávkách 5 mg a 10 mg v několika dvojitě zaslepených randomizovaných kontrolovaných klinických studiích na mužích i ženách s hyperaktivitou močového měchýře.
Jak je uvedeno v přiložené tabulce, v porovnání s placebem měly dávky 5 mg a 10 mg za následek statisticky významné zlepšení primárních i sekundárních cílů. Nástup účinku byl pozorován do 1 týdne po zahájení léčby a zůstal po dobu sledovaných 12 týdnů stabilní. Dlouhodobá otevřená studie dokázala, že účinnost přetrvává po dobu alespoň 12 měsíců. Po 12 týdnech se přibližně 50 % pacientů, kteří trpěli inkontinencí, zcela zbavilo příhod inkontinence a u 35 % pacientů frekvence močení klesla pod 8/den. Léčba příznaků hyperaktivity močového měchýře se pozitivně odrazila v řadě hodnocených kritérií kvality života jako jsou celkové vnímání zdravotního stavu, vnímání inkontinence, pracovní, fyzická a sociální omezení, emoce, intenzita příznaků, měřítka intenzity, kvalita spánku a zachování životní energie.

Výsledky (souhrnná data) ze 4 kontrolovaných studií fáze 3 s léčbou v délce 12 týdnů
Placebo  Vesicare 5 mg   Vesicare 10 mg   Tolterodin 2 mg 1 x denně     1 x denně      2 x denně

Frekvence močení za 24 hod
Průměrná počáteční hodnota (baseline) Průměrné snížení z baseline
Změna z baseline v % n
p - hodnota*
Počet příhod nucení za 24 hod
Průměrná počáteční hodnota (baseline) Průměrné snížení z baseline
Změna z baseline v % n
p - hodnota*
Počet příhod inkontinence za 24 hod
Průměrná počáteční hodnota (baseline) Průměrné snížení z baseline
Změna z baseline v % n
p - hodnota*
Počet příhod nykturie za 24 hod
Průměrná počáteční hodnota (baseline) Průměrné snížení z baseline
Změna z baseline v % n
p - hodnota*
Objem moči na 1 močení

11,9
1,4
(12%)
1138


6,3
2,0
(32%)
1124


2,9
1,1
(38%)
781


1,8
0,4
(22%)
1005

12,1
2,3
(19%)
552
<0,001

5,9
2,9
(49%)
548
<0,001

2,6
1,5
(58%)
314
<0,001

2,0
0,6
(30%)
494
0,025

11,9
2,7
(23%)
1158
<0,001

6,2
3,4
(55%)
1151
<0,001

2,9
1,8
(62%)
778
<0,001

1,8
0,6
(33%)
1035
<0,001

12,1
1,9
(16%)
250
0,004

5,4
2,1
(39%)
250
0,031

2,3
1,1
(48%)
157
0,009

1,9
0,5
(26%)
232
0,199
Průměrná počáteční hodnota (baseline) 166 ml  146 ml       163 ml       147 ml
Průměrné zvýšení z baseline       9 ml    32 ml        43 ml        24 ml
Změna z baseline v %          (5%)   (21%)        (26%)        (16%)

6/9

n                     1135   552         1156        250
p - hodnota*                     <0,001       <0,001       <0,001
Počet vložek za 24 hod

Průměrná počáteční hodnota (baseline) Průměrné snížení z baseline
Změna z baseline v % n
p - hodnota*
3,0
0,8
(27%)
238
2,8
1,3
(46%)
236
<0,001
2,7
1,3
(48%)
242
<0,001
2,7
1,0
(37%)
250
0,010

Poznámka:
Ve 4 pivotních studiích byla použita dávka Vesicare 10 mg a placebo. Ve 2 ze 4 studií byla použita i dávka Vesicare 5 mg a 1 studie zahrnovala i tolterodin v dávce 2 mg 2 x denně.
Ne všechny parametry a léčebné skupiny byly posuzovány v každé jednotlivé studii. Z tohoto důvodu se uvedená čísla pacientů liší podle sledovaného parametru a léčebné skupiny.
*p - hodnota se týká srovnání s placebem.
5.2  Farmakokinetické vlastnosti

Absorpce
Po užití tablet Vesicare dosahuje solifenacin maximální plazmatické koncentrace (Cmax) za 3 až 8 hodin. Hodnota tmax nezávisí na dávce. Hodnota Cmax a plocha pod křivkou (AUC) stoupá proporcionálně s dávkou v rozmezí 5 až 40 mg. Absolutní biologická dostupnost je přibližně 90%.
Příjem potravy nemá na Cmax a AUC žádný vliv.
Distribuce
Zdánlivý distribuční objem solifenacinu po intravenózním podání je 600 litrů. Solifenacin je ve vysoké míře (přibližně 98 %) vázán na plazmatické proteiny, především na kyselý α1-glykoprotein.
Biotransformace
Solifenacin je ve významné míře metabolizován v játrech, především cytochromem P 450 3A4 (CYP3A4). Existují nicméně alternativní metabolické dráhy, které k metabolismu solifenacinu rovněž mohou přispívat.
Systémová clearance solifenacinu je přibližně 9,5 l/hod a konečný poločas solifenacinu je 45 – 68 hodin. Po perorálním podání lze v plazmě kromě solifenacinu identifikovat ještě jeden farmakologicky aktivní metabolit (4R-hydroxy-solifenacin) a tři metabolity neaktivní (N-glukuronid, N-oxid a 4R-hydroxy-N-oxid solifenacinu).

Eliminace
Po jednorázovém podání solifenacinu značeného ¹⁴C bylo přibližně 70 % radioaktivity detekováno v moči a 23 % ve stolici po dobu 26 dnů. Ukázalo se, že přibližně 11 % radioaktivity v moči připadá na nezměněnou léčivou látku; asi 18 % na N-oxid metabolit, 9 % na 4R-hydroxy-N-oxid metabolit a 8 % na 4R-hydroxy metabolit (aktivní).

Linearita/nelinearita
V rozmezí terapeutických dávek je farmakokinetika lineární. Jiné zvláštní skupiny
Starší osoby
Není nutná žádná úprava dávky v závislosti na věku pacienta. Studie na starších pacientech prokázaly, že expozice solifenacinu (po podání 5 mg a 10 mg jednou denně) vyjádřená jako AUC se u zdravých starších
osob (65 – 80 let) nelišila od hodnot mladých zdravých osob (mladších 55 let). U starších osob byla průměrná míra absorpce vyjádřená jako tmax mírně pomalejší a konečný poločas byl přibližně o 20 % delší. Tyto malé rozdíly nejsou považovány za klinicky signifikantní.


7/9

U dětí a dospívajících nebyla farmakokinetika solifenacinu stanovena.

Pohlaví
Farmakokinetika solifenacinu není ovlivněna pohlavím.
Rasa
Farmakokinetika solifenacinu není ovlivněna rasou.

Poškození ledvin
Hodnoty AUC a Cmax solifenacinu u pacientů s mírným až středním poškozením ledvin nebyly významně odlišné od hodnot nalezených u zdravých dobrovolníků. U pacientů se závažným poškozením ledvin
(clearance kreatininu ≤ 30 ml/min) byla expozice solifenacinu významně větší než v kontrolní skupině: Cmax
stoupla přibližně o 30 %, AUC o více než 100 % a t1/2 o více než 60 %. Byla pozorována statisticky významná závislost mezi clearance kreatininu a solifenacinu.
Farmakokinetika u pacientů léčených hemodialýzou nebyla studována.
Poškození jater
U pacientů se středně závažným poškozením jater (Child-Pughovo skóre 7 až 9) není Cmax ovlivněna, AUC se zvyšuje o 60 % a t1/2 je dvojnásobný. Farmakokinetika u pacientů s těžkým poškozením jater nebyla
studována.

5.3  Předklinické údaje vztahující se k bezpečnosti

Předklinické údaje získané na základě konvenčních farmakologických studií bezpečnosti, toxicity po
opakovaném podání, genotoxicity, hodnocení kancerogenního potenciálu a reprodukční toxicity neodhalily žádné zvláštní riziko pro člověka.
Ve studii pre- a postnatálního vývoje na myších měla léčba matky solifenacinem během kojení za následek nižší míru poporodního přežití, snížení hmotnosti mláďat a jejich pomalejší fyzický vývoj. Tyto parametry byly závislé na dávce a jejich míra je klinicky relevantní. Zvýšená mortalita v závislosti na dávce bez
předešlých klinických projevů se vyskytla u mláďat myší, jejichž léčba započala 10. nebo 21. den po narození s dávkami, které dosáhly farmakologického efektu, a obě skupiny měly vyšší mortalitu v porovnání
s dospělými jedinci. U myších mláďat, jejichž léčba započala 10. den po porodu, byla expozice v plazmě vyšší než u dospělých myší, při léčbě po 21. dni po porodu a dále byla systémová expozice srovnatelná jako u dospělých myší. Klinický dopad zvýšené mortality u myších mláďat není znám.

6.  FARMACEUTICKÉ ÚDAJE

6.1  Seznam pomocných látek

Jádro tablety: kukuřičný škrob monohydrát laktosy hypromelosa magnesium-stearát

Potah tablety: hypromelosa makrogol 8000 mastek
oxid titaničitý (E171)
červený oxid železitý (E172)

6.2  Inkompatibility

Neuplatňuje se.

8/9

6.3  Doba použitelnosti

3 roky

Tablety mohou být uchovávány po dobu 6 měsíců po prvním otevření lahvičky. Lahvičku důkladně zavírejte.

6.4  Zvláštní opatření pro uchovávání

Tento léčivý přípravek nevyžaduje žádné zvláštní podmínky uchovávání.
6.5  Druh obalu a velikost balení

Obal:
Tablety jsou baleny v PVC/Al blistru nebo v HDPE lahvičkách s polypropylenovým víčkem.

Velikost balení (blistry):
3, 5, 10, 20, 30, 50, 60, 90, 100 nebo 200 tablet

Velikost balení (lahvička):
100 tablet

Na trhu nemusí být všechny velikosti balení.

6.6  Zvláštní opatření pro likvidaci přípravku

Žádné zvláštní požadavky.
7.  DRŽITEL ROZHODNUTÍ O REGISTRACI

Astellas Pharma s.r.o. Rohanské nábřeží 678/29 186 00 Praha 8 - Karlín Česká republika


8.  REGISTRAČNÍ ČÍSLO(A)
73/067/05-C

9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 9. 3. 2005
Datum posledního prodloužení registrace: 22. 5. 2009
10.  DATUM REVIZE TEXTU

17. 3. 2020








9/9
