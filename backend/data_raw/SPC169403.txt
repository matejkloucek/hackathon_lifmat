sp.zn. sukls46523/2021



SOUHRN ÚDAJŮ O PŘÍPRAVKU

1.   NÁZEV PŘÍPRAVKU

Vzduch medicinální syntetický SIAD 21,0 – 22,5 % V/V medicinální plyn, stlačený

2.   KVALITATIVNÍ A KVANTITATIVNÍ SLOŽENÍ

Oxygenum 21,0-22,5 % V/V
Úplný seznam pomocných látek viz bod 6.1.

3.   LÉKOVÁ FORMA
Medicinální plyn, stlačený
Vzduch medicinální syntetický SIAD je bezbarvý plyn bez zápachu.
4.   KLINICKÉ ÚDAJE

4.1  Terapeutické indikace

Vzduch medicinální syntetický SIAD je určen k inhalaci a je indikován jako náhrada běžného okolního vzduchu, kdykoliv je to potřeba:
• Při umělé ventilaci
•  Jako hnací plyn pro nebulizaci
Syntetický medicinální vzduch je možné použít u všech věkových skupin

4.2  Dávkování a způsob podání

Dávkování

Kdykoliv je třeba, je vhodné syntetický medicinální vzduch míchat s medicinálním kyslíkem. Vznikne tak směs plynů o žádoucím obsahu kyslíku podle dále uvedeného výpočtu, který slouží ke zjištění adekvátní oxygenace (PaO2/SaO2/SpO2):
Koncentrace kyslíku je dána rovnicí:
FiO₂ = (litry vzduchu/min x 0,21 + litry kyslíku/min x 1,00) x 100 litry podávané směsi (litry vzduchu/min + litry kyslíku/min)

Pediatrická populace
Syntetický medicinální vzduch je možné použít u všech věkových skupin včetně novorozenců, kojenců, dětí a dospívajících.

Způsob podání

Způsob podání se bude lišit v závislosti na indikaci.


1/6

Při dlouhodobém podávání se doporučuje zvlhčení (humidifikace).

Vzduch medicinální syntetický SIAD se podává  za použití specializovaného zařízení (např. nosního katétru nebo obličejové masky, pomocí obličejového kyslíkového stanu nebo stanu pro kojence/novorozence nebo přívodní trubice při tracheotomii. Zařízení je nutné používat ve shodě s instrukcemi výrobce. Přebytečný kyslík výdechem odchází z těla pacienta a je smíchán s okolním vzduchem (tzv. otevřený systém). Při anestézii se používá speciální zařízení se zásobníkem nebo cirkulační systémy, kdy je vydechovaný plyn znovu vdechován (cirkulární systém s opakovaným dýcháním). Pokud pacient není schopen samostatného dýchání, může být nutné aplikovat mechanickou ventilaci.

Nebulizace:
Nebulizace je metoda užívaná pro podávání léčivých přípravků při mnoha respiračních onemocněních. Nebulizační techniky užívají mnoho typů nebulizérů. Některé jsou poháněny plynem, například syntetickým medicinálním vzduchem. Dochází ke vzniku aerosolu z roztoku léčiva, který se dostává do dýchacích cest inhalací.

Opatření, která je nutno učinit před zacházením s léčivým přípravkem nebo před jeho podáním,
viz bod 6.6.

4.3  Kontraindikace

Nejsou známy žádné absolutní kontraindikace.

4.4  Zvláštní upozornění a opatření pro použití

Vzduch medicinální syntetický SIAD musí být pacientovi aplikován pouze při atmosférickém tlaku. Podávání syntetického medicinálního vzduchu pod tlakem může způsobit kesonovou nemoc (v důsledku účinku dusíku) a otravu kyslíkem.
Pokud je medicinální vzduch smíšen s jinými inhalačními plyny, frakce kyslíku v inhalované směsi plynů (frakce vdechovaného kyslíku - FiO₂) musí být minimálně 21%. V praxi to znamená, že pokud je medicinální vzduch součástí směsi plynů, kyslík musí být jedním z dalších komponentů této směsi.
Syntetický medicinální vzduch musí být podáván pomocí speciálních zařízení.

4.5  Interakce s jinými léčivými přípravky a jiné formy interakce

Nebyly hlášeny žádné interakce se syntetickým medicinálním vzduchem.

4.6  Fertilita, těhotenství a kojení
Vzduch medicinální syntetický SIAD může být užíván během těhotenství i kojení.
4.7  Účinky na schopnost řídit a obsluhovat stroje
Vzduch medicinální syntetický SIAD nemá žádný nebo má zanedbatelný vliv na schopnost řídit
nebo obsluhovat stroje.

4.8  Nežádoucí účinky


2/6

Žádné nežádoucí účinky nejsou známy.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

Předávkování syntetickým medicinálním vzduchem není možné, nicméně podávání syntetického medicinálního vzduchu pod tlakem může způsobit kesonovou nemoc (v důsledku účinku dusíku) a otravu kyslíkem (viz bod 4.4).

5.   FARMAKOLOGICKÉ VLASTNOSTI
5.1  Farmakodynamické vlastnosti

Farmakoterapeutická skupina: - Medicinální plyny ATC kód: V03AN05

Vzduch medicinální syntetický SIAD představuje alternativní zdroj vzduchu, který má využití především ve zdravotnictví a v případech, kde musí být splněny zvláštní požadavky na čistotu.
Medicinální vzduch obsahuje kyslík v podobné koncentraci jako okolní vzduch (21%) a je tedy vhodný k udržování odpovídající hladiny kyslíku u zdravých subjektů. Vzduch medicinální syntetický SIAD obsahuje 21,0 – 22,5 % obj. kyslíku, zbytek tvoří inertní dusík.

Kyslík má pro život zásadní význam a musí být kontinuálně přiváděn ke všem tkáním, aby byla zachována produkce energie v buňkách. Cílovým místem působení kyslíku jsou mitochondrie v jednotlivých buňkách, kde se kyslík účastní enzymatické řetězové reakce, při níž vzniká energie. Kyslík je zásadní složkou buněčného metabolismu pro vytváření energie, pro produkci adenosintrifosfátu (ATP) v mitochondriích. S rostoucím FiO₂ vdechované směsi roste parciální tlak vzduchu dodávaného do buněk.

5.2  Farmakokinetické vlastnosti

Inhalovaný syntetický medicinální vzduch obsahuje jako účinnou složku kyslík, který je absorbován prostřednictvím na tlaku závislé výměny plynů mezi alveolárním plynem a kapilární krví protékající alveoly. Kyslík je transportován, převážně vázaný na hemoglobin, systémovou cirkulací ke všem tkáním těla. Pouze velmi malá část je volná, rozpuštěná v plazmě. Kyslík je životně důležitou složkou pro tvorbu energie při intermediárním metabolismu – aerobní ATP produkce v mitochondriích. Vyprodukovaný oxid uhličitý je organismem téměř zcela vyloučen ventilací.
5.3  Předklinické údaje vztahující se k bezpečnosti



3/6

Nejsou dostupná žádná preklinická data.

Vzhledem k tomu, že syntetický medicinální vzduch je podobný běžnému atmosférickému vzduchu, neočekávají se žádná rizika.

6.   FARMACEUTICKÉ ÚDAJE

6.1  Seznam pomocných látek

Dusík.

6.2  Inkompatibility

Neuplatňuje se.

6.3  Doba použitelnosti
3 roky

6.4  Zvláštní opatření pro uchovávání
•  Uchovávejte při teplotě od -40 °C do +65 °C.
•  Uchovávejte ve vertikální poloze.
•  Uchovávejte na dobře větraných místech.
•  Uchovávejte z dosahu hořlavých materiálů.
•  Chraňte před pádem či nárazy.
•  Lahve na stlačený plyn obsahující různé druhy plynů musí být uchovávány odděleně.
•  Plné a prázdné lahve na stlačený plyn musí být uchovávány odděleně.
•  Lahve na stlačený plyn nesmí být uchovávány v blízkosti tepelných zdrojů.
•  Lahve na stlačený plyn musí být skladovány zastřešené a dobře chráněné proti povětrnostním vlivům.

6.5  Druh obalu a obsah balení

Vzduch medicinální syntetický SIAD je uchováván pod tlakem v lahvích na stlačený plyn z oceli nebo hliníku, typ uzavíracího ventilu je standardní, integrovaný nebo RPV; materiál ventilů: chromovaná nebo niklovaná mosaz. Tělo lahve má bílou barvu a horní zaoblená část lahve obsahuje černý pruh na bílém pozadí.
Láhve na stlačený plyn o objemu x litrů plněných na tlak 200 bar obsahují y (jednotek objemu) přípravku Vzduch medicinální syntetický SIAD při teplotě 15 °C a tlaku 1 bar:


Vodní kapacita tlakové lahve(x) v litrech
Objem medicinálního plynu v litrech
(y) (při teplotě 15 °C a tlaku 1,013 bar)
Materiál tlakové lahve
Typ uzavíracího
ventilu
Materiál
ventilu





4/6

2 l


2 l


2 l




3 l


3 l


10 l


10 l


40 l


40 l


50 l


50 l
400


400


400




600


600


2 000


2 000


8 000


8 000


10 000


10 000
Ocelová


Ocelová


Hliníková




Ocelová


Ocelová


Ocelová


Ocelová


Ocelová


Ocelová


Ocelová


Ocelová
Standardní se závitem boční přípojky G5/8´´ RPV se závitem boční přípojky G5/8´´ Integrovaný se zpětnou klapkou a s vestavěným
regulátorem tlaku a průtoku
Standardní se závitem boční přípojky G5/8´´ RPV se závitem boční přípojky G5/8´´ Standardní se závitem boční přípojky G5/8´´ RPV se závitem boční přípojky G5/8´´ Standardní se závitem boční přípojky G5/8´´ RPV se závitem boční přípojky G5/8´´ Standardní se závitem boční přípojky G5/8´´ RPV se závitem boční přípojky G5/8´´
Chromovaná
mosaz

Chromovaná
mosaz

Niklovaná
mosaz



Chromovaná
mosaz

Chromovaná
mosaz

Chromovaná
mosaz

Chromovaná
mosaz

Chromovaná
mosaz

Chromovaná
mosaz

Chromovaná
mosaz

Chromovaná
mosaz

Na trhu nemusí být všechny velikosti balení.

6.6  Zvláštní opatření pro likvidaci přípravku a pro zacházení s ním

Zavírejte ventily lahví. Prázdné lahve vraťte dodavateli.
•  Láhev na stlačený plyn nepoužívejte, pokud je viditelně poškozena nebo při podezření na poškození nebo vystavení extrémním teplotám.
•  Předejděte jakémukoli kontaktu s oleji, mastnotou nebo jinými uhlovodíky.
•  Použít lze pouze zařízení vhodné pro daný typ lahve na stlačený plyn a plynu.
•  K otevírání a zavírání ventilu lahve na stlačený plyn nepoužívejte kleště ani jiné nástroje, aby nedošlo k poškození.
•  Tvar lahve na stlačený plyn nesmí být pozměněn.



5/6

•  V případě netěsnosti ihned uzavřete ventil lahve na stlačený plyn, pokud toto lze bezpečně provést. Nelze-li, přemístěte láhev na bezpečné místo mimo budovu a nechte kyslík vyprchat.
•  Ventily prázdných lahví na stlačený plyn uzavřete.
•  Spojky hadic, ventilů atd. musí být čisté a suché. Pokud dojde ke znečištění, očistěte je podle pokynů dodavatele. Nepoužívejte žádná rozpouštědla. Na čištění a osušení zařízení použijte čistý, netřepivý hadřík.
•  Odčerpávání stlačeného plynu není povoleno.
•  Kouření či práce s otevřeným ohněm v blízkosti lahve na stlačený plyn je zakázáno.
•  Ventil lahve na stlačený plyn musí být pevně uzavřen.
Přeprava lahví na stlačený plyn
Lahve na stlačený plyn se musí přepravovat s vhodným materiálem, který je bude chránit před nebezpečnými údery a pády a bude je udržovat ve svislé poloze.

7.   DRŽITEL ROZHODNUTÍ O REGISTRACI

SIAD Czech spol. s r.o. K Hájům 2606/2b Praha 5 - Stodůlky
155 00
Česká republika

8.   REGISTRAČNÍ ČÍSLO

89/1008/16-C

9.   DATUM PRVNÍ REGISTRACE/PRODLOUŽENÍ REGISTRACE

Datum první registrace: 29. 5. 2019

10.  DATUM REVIZE TEXTU
9. 3. 2021




















6/6
