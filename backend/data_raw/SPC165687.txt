sp.zn.sukls241834/2020

SOUHRN ÚDAJŮ O PŘÍPRAVKU

1.  NÁZEV PŘÍPRAVKU
Ovestin 1 mg vaginální krém



2.  KVALITATIVNÍ A KVANTITATIVNÍ SLOŽENÍ
Jeden gram krému obsahuje estriolum 1 mg.

Úplný seznam pomocných látek viz bod 6.1.

3.  LÉKOVÁ FORMA
Vaginální krém.

Bílý nebo téměř bílý, jemný, homogenní krém.

4.  KLINICKÉ ÚDAJE
4.1  Terapeutické indikace

•  Léčba vaginálních příznaků nedostatku estrogenu:
•  Léčba příznaků vaginální atrofie způsobené nedostatkem estrogenu u postmenopauzálních žen.
•   Předoperační a pooperační léčba žen po menopauze podstupujících chirurgický zákrok v oblasti vagíny.
•   Diagnostický prostředek při nejednoznačném atrofickém cervikálním stěru.

4.2  Dávkování a způsob podání
Ovestin je přípravek, který obsahuje pouze estrogen a může být podáván ženám s i bez dělohy. Dávkování
•   Při atrofii dolní části urogenitálního traktu:
1 aplikace denně po dobu prvních několika týdnů (maximálně 4 týdny), poté postupné snižování v závislosti na ústupu příznaků, až do dosažení udržovací dávky (např. 1 aplikace dvakrát
týdně).
•   Při předoperační a pooperační léčbě žen po menopauze podstupujících chirurgický zákrok
v oblasti vagíny:
1 aplikace denně po dobu dvou týdnů před zákrokem; 1 aplikace dvakrát týdně po dobu dvou
týdnů po zákroku
•   Jako diagnostický prostředek při nejednoznačném atrofickém cervikálním stěru:
1 aplikace každý druhý den v týdnu před odběrem dalšího stěru.

Vynechaná dávka má být aplikována ihned, jakmile si pacientka vzpomene, vzpomene-li si však na
vynechanou dávku až v den, kdy má být aplikována další dávka, vynechaná dávka má být přeskočena a dále se pokračuje v obvyklém dávkovacím schématu. Nikdy nesmí být aplikovány dvě dávky ve
stejný den.


1

Způsob podání
Ovestin vaginální krém se aplikuje intravaginálně pomocí kalibrovaného aplikátoru večer před ulehnutím.
1 aplikace (naplnění aplikátoru po vyznačený kroužek) představuje 0,5 g vaginálního krému přípravku Ovestin, což odpovídá 0,5 mg estriolu.

Návod k použití pro pacientku:
1.  Sejměte z tuby uzávěr, obraťte ho a ostrý hrot použijte na otevření tuby.
2.  Na tubu našroubujte konec aplikátoru. Ujistěte se, že je píst úplně nasazen na válec.










3.  Pomalu zmáčkněte tubu tak, aby se aplikátor naplnil krémem, dokud se píst nezastaví (na
červené značce, viz šipky na obrázku níže).








4.  Odšroubujte aplikátor z tuby a nasaďte na ni opět uzávěr.
5.  Při aplikaci krému si lehněte, konec aplikátoru zasuňte hluboko do pochvy.
6.  Pomalu stlačte píst až na doraz, dokud nedojde k vyprázdnění aplikátoru.












7.   Po použití vyjměte píst z válce za hranici odporu a obě části aplikátoru omyjte v teplé mýdlové vodě. Nepoužívejte detergenty. Po omytí důkladně opláchněte. NEDÁVEJTE APLIKÁTOR DO HORKÉ NEBO VAŘÍCÍ VODY.
8.   Aplikátor je možné znovu složit zasunutím pístu do válce až za hranici, při které je cítit odpor.
Jakmile je tuba prázdná, aplikátor zlikvidujte.

Pro počáteční a pokračující léčbu postmenopauzálních příznaků se má používat nejnižší účinná dávka
a co nejkratší dobu (viz také bod 4.4)



2

Při podávání přípravků Ovestin krém a Ovestin vaginální kuličky, u kterých zůstává systémová
expozice estrogenu při podávání dvakrát týdně v normálním postmenopauzálním rozmezí, se nedoporučuje přidávat progestagen (ale viz bod 4.4).

U žen, které neužívají HRT nebo u žen, které přecházejí z kontinuální kombinované HRT, může začít léčba přípravkem Ovestin kterýkoli den. Ženy, které přecházejí z cyklického režimu HRT, mají léčbu přípravkem Ovestin začít jeden týden po ukončení cyklu.

4.3  Kontraindikace
•   Známý, uváděný v anamnéze nebo suspektní karcinom prsu
•   Známé nebo suspektní estrogenně podmíněné maligní tumory (např. karcinom endometria)
•  Nediagnostikované krvácení z genitálií
•  Neléčená hyperplazie endometria
•   Dřívější či současný žilní tromboembolismus (trombóza hlubokých žil, plicní embolie)
•   Známá trombofilní porucha (např. deficience proteinu C, proteinu S nebo antitrombinu, viz bod 4.4)
•   Aktivní nebo nedávno prodělané arteriální tromboembolické onemocnění (např. angina pectoris,
infarkt myokardu)
•   Akutní onemocnění jater nebo v anamnéze uváděné onemocnění jater, pokud se jaterní testy
nevrátily do normálu
•   Hypersenzitivita na léčivou látku nebo na kteroukoli pomocnou látku uvedenou v bodě 6.1
•  Porfyrie

4.4  Zvláštní upozornění a opatření pro použití
•   Léčba postmenoupauzálních symptomů hormonální substitucí by měla být zahájena pouze tehdy, pokud symptomy nepříznivě ovlivňují kvalitu života. Ve všech případech je třeba podrobně zvážit rizika a přínosy léčby, a to alespoň jednou ročně, a pokračovat v HRT pouze tehdy, pokud přínosy převažují nad riziky.
•   Údaje týkající se rizik souvisejících s HRT v léčbě předčasné menopauzy jsou omezené. Vzhledem k nízké úrovni absolutního rizika u mladších žen však může být poměr přínosů a rizik u těchto žen příznivější než u starších žen.
Lékařské vyšetření/kontroly

•   Před zahájením nebo obnovením HRT je nutno zjistit kompletní osobní a rodinnou zdravotní anamnézu. Lékařské vyšetření (včetně vyšetření pánve a prsou) by se mělo řídit informacemi
vycházejícími z anamnézy, kontraindikacemi a upozorněními pro použití HRT. V průběhu léčby se doporučuje provádět pravidelná kontrolní vyšetření, jejichž frekvence a charakter jsou
individuální s ohledem na stav každé pacientky. Ženy je třeba upozornit na to, jaké změny
v prsou by měly hlásit svému lékaři nebo zdravotní sestře (viz níže „Karcinom prsu“).
Vyšetření, včetně vhodných zobrazovacích metod, např. mamografie, je třeba provádět
v souladu s aktuálně přijímanou screeningovou praxí, upravenou s ohledem na klinické potřeby individuálních pacientek.

Stavy vyžadující sledování

•   Pokud je přítomen jakýkoliv z následujících stavů, nebo se vyskytl v minulosti a/nebo se zhoršil
v průběhu těhotenství či předchozí hormonální léčby, je třeba pacientku bedlivě sledovat. Je
nutno vzít v úvahu, že tyto stavy se mohou vyskytnout opakovaně nebo se mohou během léčby přípravkem Ovestin zhoršit. Jedná se především o následující:
−  Leiomyom (děložní fibroidy) nebo endometrióza
−  Rizikové faktory tromboembolických poruch (viz níže)
−   Rizikové faktory estrogenně podmíněných tumorů, např. dědičná zátěž ke karcinomu prsu z první linie

3

−  Hypertenze
−  Poruchy činnosti jater (např. adenom jater)
−  Diabetes mellitus s vaskulárním postižením nebo bez něj
−  Cholelitiáza
−  Migréna nebo (těžké) bolesti hlavy
−  Systémový lupus erythematodes
−  Hyperplazie endometria v anamnéze (viz níže)
−  Epilepsie
−  Astma
−  Otoskleróza

Důvody okamžitého ukončení léčby:
Léčbu je třeba ukončit v případě zjištění kontraindikací a v následujících situacích:
•   Žloutenka nebo zhoršení funkce jater
•  Významné zvýšení krevního tlaku
•   Nový výskyt migrenózních bolestí hlavy
•  Těhotenství

Hyperplazie a karcinom endometria
•   U žen s intaktní dělohou existuje zvýšené riziko hyperplazie endometria a rakoviny endometria,
podávají-li se estrogeny samostatně po delší období.
•   U přípravků Ovestin krém a Ovestin vaginální kuličky, u kterých zůstává systémová expozice
estrogenu v normálním postmenopauzálním rozmezí, se nedoporučuje přidávat progestagen.
•   Není jisté, zda je dlouhodobé (víc než rok) nebo opakované lokální vaginální podávání estrogenu bezpečné z hlediska jeho vlivu na endometrium. Z tohoto důvodu se má při opakovaném podávaní léčba přehodnotit alespoň jednou za rok.
•   Neoponovaná estrogenová stimulace může vést k premaligní nebo maligní transformaci
v reziduálním ložisku endometriózy. Proto se doporučuje zvýšená opatrnost při použití tohoto přípravku u žen, které podstoupily hysterektomii z důvodu endometriózy, zejména v případě, že mají reziduální endometriózu.
•   Objeví-li se kdykoliv během léčby špinění nebo krvácení, je potřebné vyšetřit jeho příčinu. Vyšetření může zahrnovat i biopsii endometria k vyloučení malignity endometria.

Aby se zabránilo endometriální stimulaci, nemá denní dávka překročit l aplikaci denně (0,5 mg
estriolu) a tato maximální dávka nemá být podávána déle než několik týdnů (maximálně 4 týdny).
Jedna epidemiologická studie ukázala, že dlouhodobá léčba nízkými dávkami perorálně podávaného estriolu, ale ne vaginálně podávaného estriolu, může zvýšit riziko karcinomu endometria. Toto riziko se zvyšuje s dobou užívání a zaniká do jednoho roku po ukončení léčby. Zvýšené riziko se týká hlavně méně invazivních a vysoce diferencovaných tumorů.

Se systémovým používáním HRT jsou spojena následující rizika, která se v menší míře vyskytují i
u přípravků Ovestin krém a Ovestin vaginální kuličky, u kterých zůstává systémová expozice estrogenu
v normálním postmenopauzálním rozmezí. Je však potřebné vzít tento fakt do úvahy v případě dlouhodobého nebo opakovaného používání těchto přípravků.


Karcinom prsu
Epidemiologické důkazy z rozsáhlé metaanalýzy ukazují na to, že u žen bez karcinomu prsu v
anamnéze, které užívají nízkou dávku vaginálně podávaných estrogenů, nedochází ke zvýšení rizika karcinomu prsu. Není známo, zda nízká dávka vaginálně podávaných estrogenů podněcuje opětovný výskyt karcinomu prsu.
HRT, především kombinovaná léčba estrogenem a gestagenem, zvyšuje denzitu mamografických nálezů, což může negativně ovlivnit radiologickou detekci karcinomu prsu. Klinické studie
ukazují, že pravděpodobnost vzniku zvýšené denzity mamografických nálezů byla nižší u subjektů léčených estriolem než u subjektů léčených jinými estrogeny.
Není známo, zda Ovestin přináší stejné riziko. V několika populačních kontrolních studiích nebyla nalezena souvislost mezi estriolem a nárůstem rizika karcinomu prsu oproti jiným estrogenům. Avšak

4

klinické důsledky těchto nálezů nejsou dosud známy. Proto je důležité, aby bylo riziko
diagnostikovaného karcinomu prsu diskutováno s pacientkou a byl zvažován známý prospěch léčby
HRT.

Karcinom ovarií
Karcinom ovaria je mnohem vzácnější než karcinom prsu.
Epidemiologický důkaz z velké meta-analýzy naznačuje mírně zvýšené riziko u žen užívajících samotnou estrogenovou systémovou HRT, což se projeví do 5 let používání. Toto riziko se po ukončení léčby časem snižuje.
Žilní tromboembolismus
•  Systémová HRT je spojována s 1,3-3násobným rizikem vzniku žilního tromboembolismu (VTE), tj. trombózy hlubokých žil nebo plicní embolie. Výskyt takové příhody je mnohem pravděpodobnější v prvním roce užívání HRT než později (viz bod 4.8).
•  U pacientek se známými trombofilními stavy je zvýšené riziko vzniku VTE. Hormonální substituční terapie může toto riziko dále zvyšovat. U těchto pacientek je proto HRT
kontraindikována (viz bod 4.3).
•  Obecně uznávané rizikové faktory vzniku VTE zahrnují užívání estrogenů, vyšší věk, velké
operace, delší nehybnost, obezitu (BMI > 30 kg/m²), těhotenství/poporodní období, systémový
lupus erythematodes (SLE) a onkologická onemocnění. V otázce, jakou roli mohou mít ve VTE křečové žíly, neexistuje shoda.
•  Jako u všech pacientů po operaci je třeba zvážit preventivní opatření, aby se zabránilo vzniku pooperační VTE. Pokud po plánované operaci bude nutná delší nehybnost, doporučuje se
dočasně HRT vysadit 4 až 6 týdnů před touto operací. Léčba by se neměla obnovit dříve, než bude žena opět plně pohyblivá.
•  Pokud se Ovestin používá v indikaci „Předoperační a pooperační léčba …“, je třeba zvážit profylaktickou léčbu proti trombóze.
•  U žen, které nemají VTE v osobní anamnéze, ale mají příbuzného první linie, který trpěl trombózou v mladém věku, lze nabídnout screening po pečlivém vysvětlení jeho omezení
(screening zachytí pouze část trombofilních poruch). Pokud je zjištěn trombofilní defekt, který je spojován s trombózou členů rodiny, nebo pokud se jedná o „závažný“ defekt (např.
deficience antitrombinu, proteinu S nebo proteinu C nebo kombinace defektů), je HRT kontraindikována.
•  U žen, které jsou již dlouhodobě léčeny antikoagulačními přípravky, je nutno pečlivě zvážit poměr přínosů a rizik léčby HRT.
•  Pokud po zahájení léčby dojde ke vzniku VTE, je třeba přípravek vysadit. Pacientky je třeba upozornit, aby se na svého lékaře obrátily, jakmile si budou vědomy nástupu některého
potencionálního symptomu tromboembolismu (např. bolestivé otoky dolních končetin, náhlá
bolest na hrudi, dyspnoe).
Ischemická choroba srdeční (ICHS)
Samotný estrogen
Z randomizovaných, kontrolovaných hodnocení nebylo zjištěno žádné zvýšení rizika ICHS u žen, které absolvovaly hysterektomii a které se léčí systémovou léčbou samotným estrogenem.

Ischemická cévní mozková příhoda
Systémová léčba samotným estrogenem je spojována až s 1,5násobným zvýšením rizika vzniku ischemické mozkové příhody. Relativní riziko se nemění s věkem ani s dobou uplynuvší od menopauzy. Ale vzhledem k tomu, že základní riziko mozkové příhody je značně závislé na věku, celkové riziko vzniku mozkové příhody u žen užívajících HRT se bude s věkem zvyšovat (viz bod 4.8).

Další stavy
•   Estrogeny mohou vyvolávat retenci tekutin, a proto je třeba bedlivě sledovat pacientky trpící srdeční či renální dysfunkcí.
•   Ženy se známou hypertriacylglycerolemií (zvýšenou hladinou triacylglycerolů v krvi) mají být během estrogenové substituce nebo hormonální substituční léčby pečlivě sledovány, protože za


5

těchto okolností byly při léčbě estrogeny hlášeny vzácné případy vysokého vzestupu
triacylglycerolů v plazmě, vedoucí k pankreatitidě.
•   Estrogeny zvyšují hladinu globulinu vázajícího thyroxin (TBG), což vede ke zvýšení celkových cirkulujících hormonů štítné žlázy, měřených jako jód vázaný na bílkovinu (PBI), hladiny T4 (měřeno na koloně nebo radioimunoanalýzou) nebo T3 (měřeno radioimunoanalýzou). Test T3RU (T3 resin uptake, vychytávání T3 pomocí pryskyřice) je snížený, což odráží zvýšenou
hladinu TBG. Koncentrace volného T4 a volného T3 nejsou ovlivněny. V séru mohou být zvýšené hladiny dalších vazebných proteinů, například kortikoidy vázající globulin (CBG), pohlavní hormony vázající globulin (SHBG), což vede ke zvýšené hladině cirkulujících kortikosteroidů a pohlavních hormonů, v uvedeném pořadí. Koncentrace volných nebo
biologicky aktivních hormonů jsou nezměněné. Mohou být zvýšeny hladiny dalších plazmatických proteinů (substrát systému angiotensinogen/renin, alfa-l-antitrypsin, ceruloplasmin).
•   Užíváním HRT nedochází ke zlepšení kognitivních funkcí. Existují určité údaje týkající se zvýšeného rizika pravděpodobné demence u žen, které začínají užívat kontinuální
kombinovanou HRT nebo HRT obsahující samotný estrogen ve věku vyšším než 65 let.
•   Ovestin není určen pro použití jako kontraceptivum.

Současné užívání léků k léčbě hepatitidy typu C
U ženských subjektů užívajících léky obsahující ethinylestradiol bylo během klinických studií
s režimem kombinace léčiv ombitasvir /paritaprevir /ritonavir a dasabuvir s ribavirinem nebo bez něj
pozorováno zvýšení ALT na více než 5násobek horní hranice normálu (HLN) významně častěji. U žen užívajících jiné estrogeny než je ethinylestradiol, jako jsou estradiol, estriol a konjugované estrogeny, byla rychlost zvýšení ALT podobná jako u žen, které žádné estrogeny nedostávaly. Nicméně, vzhledem k omezenému počtu subjektů užívajících tyto jiné estrogeny je zvýšená opatrnost nutná při současném podávání léčiv v režimu kombinace ombitasvir /paritaprevir ritonavir a dasabuvir.
•   Ovestin krém obsahuje cetylalkohol a stearylalkohol. Tyto látky mohou vyvolat reakce
lokálního podráždění (např. kontaktní dermatitidu).
4.5  Interakce s jinými léčivými přípravky a jiné formy interakce

Z důvodu vaginálního podání a minimální systémové absorpce je nepravděpodobné, že se u přípravku Ovestin vyskytnou jakékoliv relevantní interakce s jinými léčivými přípravky. Je však potřebné zvážit možnost interakce s jinou lokálně podávanou vaginální léčbou.
Následující interakce byly popsány při používání kombinovaných perorálních kontraceptiv, které mohou být také relevantní pro přípravek Ovestin.

Metabolismus estrogenů se může zvýšit, pokud jsou souběžně podávány látky, o nichž je známo, že indukují aktivitu enzymů metabolizujících léky, konkrétně enzymů patřících do skupiny cytochromu P450, jako jsou např. antikonvulziva (např. fenobarbital, fenytoin, karbamazepin) a přípravky proti infekcím (např. rifampicin, rifabutin, nevirapin, efavirenz).
Ačkoliv je známo, že ritonavir a nelfinavir působí jako silné inhibitory, vykazují naopak silné indukující vlastnosti, pokud jsou používány souběžně se steroidními hormony.

Bylinné přípravky obsahující třezalku tečkovanou (Hypericum perforatum) mohou indukovat
metabolismus estrogenů.
Klinicky může zvýšený metabolismus estrogenů vést ke sníženému účinku a ke změnám profilu děložního krvácení.



4.6  Fertilita, těhotenství a kojení
Fertilita

6

Přípravek Ovestin je určen pouze k léčbě žen po menopauze (přirozené nebo vyvolané chirurgicky).
Těhotenství
Přípravek Ovestin není indikován během těhotenství. Pokud žena otěhotní během léčby přípravkem Ovestin, je třeba léčbu neprodleně ukončit. Výsledky většiny doposud provedených
epidemiologických studií relevantních pro neúmyslné vystavení plodu účinkům estrogenů neprokázaly žádné teratogenní ani fetotoxické účinky.

Kojení
Přípravek Ovestin není indikován v období kojení. Estriol je vylučován do mateřského mléka a může snížit jeho tvorbu.
4.7  Účinky na schopnost řídit a obsluhovat stroje

Nejsou k dispozici žádné údaje, které by naznačovaly, že má přípravek Ovestin vliv na schopnost pacientky řídit a obsluhovat stroje.
4.8  Nežádoucí účinky
Z literatury a sledování bezpečnosti byly hlášeny následující nežádoucí účinky:


Třídy orgánových systémů
Poruchy metabolismu a výživy Gastrointestinální poruchy
Poruchy reprodukčního systému a prsu


Celkové poruchy a reakce v místě aplikace
Nežádoucí účinky Retence tekutin Nauzea
Diskomfort a bolest prsu Postmenopauzální špinění Cervikální výtok
Podráždění a svědění v místě aplikace Příznaky podobné chřipce

Tyto nežádoucí účinky jsou zpravidla přechodné, ale mohou být také ukazatelem příliš vysokých dávek.

Účinky této třídy léků spojené se systémovou HRT
Následující rizika jsou spojena se systémovou HRT a v menší míře se týkají přípravků Ovestin krém a Ovestin vaginální kuličky, u kterých zůstává systémová expozice estrogenu takřka v normálním
postmenopauzálním rozmezí při podávání dvakrát týdně.
Karcinom ovarií
Používání systémové HRT je spojeno s mírně zvýšeným rizikem diagnózy karcinomu ovarií (viz bod 4.4).
Z meta-analýzy 52 epidemiologických studií vyplynulo zvýšené riziko karcinomu ovarií u žen
aktuálně užívajících systémovou HRT v porovnání se ženami, které nikdy neužívaly HRT (RR 1,43, 95 % IS 1,31-1,56). U žen ve věku 50 až 54 let, které užívají HRT 5 let, je výsledkem přibližně 1 případ navíc na 2000 uživatelek. U žen ve věku 50 až 54 let, které neužívají HRT, bude během
5letého období diagnostikován karcinom ovarií u přibližně 2 žen z 2000.

Riziko žilního tromboembolismu
Systémová HRT je spojována s 1,3-3násobně zvýšeným relativním rizikem vzniku žilního
tromboembolismu (VTE), tj. trombózy hlubokých žil nebo plicní embolie. Výskyt takové příhody je pravděpodobnější v prvním roce užívání HRT (viz bod 4.4). Výsledky studií WHI jsou uvedeny
v následující tabulce:

Studie WHI – Dodatečné riziko VTE po pětiletém užívání

Věkové rozmezí
(roky)
Incidence na 1000 žen ve skupině užívající placebo víc než 5 let
Poměr rizika a 95% CI  Další případy na 1000
žen, které užívaly
HRT
Samotný perorální estrogen*

7

50-59           7             1,2 (0,6-2,4)       1 (-3 – 10)
* Studie u žen bez dělohy

Riziko ischemické cévní mozkové příhody
•  Systémová léčba samotným estrogenem je spojována až s 1,5násobným zvýšením relativního rizika vzniku ischemické mozkové příhody. Riziko hemoragické mozkové příhody se během léčby HRT nezvyšuje.
•  Toto relativní riziko nezávisí na věku ani na délce užívání, ale protože vstupní riziko do
značné míry na věku závisí, bude se celkové riziko vzniku mozkové příhody u žen užívajících
HRT s přibývajícím věkem zvyšovat, viz bod 4.4.
Studie WHI - Dodatečné riziko vzniku ischemické cévní mozkové příhody* při pětiletém užívání

Věkové rozmezí
(roky)

50-59
Incidence na 1000 žen ve skupině užívající placebo víc než 5 let 8
Poměr rizika a 95% CI


1,3 (1,1-1,6)
Další případy na 1000 žen, které užívaly HRT víc než 5 let
3 (1-5)
* Bez rozlišení mezi ischemickou a hemoragickou mozkovou příhodou.

Ostatní nežádoucí účinky byly hlášeny v souvislosti se systémovou estrogen-gestagenní léčbou.
•  Onemocnění žlučníku
•   Estrogen-dependentní novotvary benigní a maligní, např. karcinomu endometria. Další
informace viz body 4.3 a 4.4
•   Poruchy kůže a podkožní tkáně: chloasma, erythema multiforme, erythema nodosum, vaskulární
purpura
•   Možná demence u osob starších 65 let (viz bod 4.4)
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování
Akutní toxicita estriolu u zvířat je velmi nízká. Předávkování přípravkem Ovestin po vaginální
aplikaci je nepravděpodobné. Avšak v případech, kdy je požito velké množství, se může u žen
vyskytnout nauzea, zvracení a krvácení z vysazení. Není známo žádné specifické antidotum. V případě potřeby je možno zahájit symptomatickou léčbu.

5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: přirozené a semisyntetické estrogeny
ATC skupina: G03CA04
Mechanismus účinku
Ovestin obsahuje přirozený ženský hormon estriol. Na rozdíl od jiných estrogenů působí estriol krátkodobě. Nahrazuje sníženou produkci estrogenu. Při atrofii vaginy navozuje vaginálně podávaný estriol normalizaci urogenitálního epitelu a usnadňuje obnovu normální mikroflóry a fyziologického pH ve vagíně.


8

Léčba vaginálních příznaků nedostatku estrogenu: Vaginálně podávaný estrogen zmírňuje příznaky vaginální atrofie způsobené nedostatkem estrogenu u postmenopauzálních žen.
Informace z klinických hodnocení
•   Zmírnění vaginálních příznaků bylo dosaženo během několika prvních týdnů léčby.
•   Vaginální krvácení po léčbě přípravkem Ovestin bylo hlášeno vzácně.

5.2  Farmakokinetické vlastnosti
Absorpce
Intravaginální aplikace estriolu zajišťuje optimální dostupnost v místě působení. Estriol je rovněž absorbován do krevního oběhu, jak ukazuje náhlý vzestup plazmatické hladiny nekonjugovaného estriolu.
Distribuce
Maximální plazmatické hladiny je dosaženo za 1-2 hodiny po podání. Po vaginálním podání 0,5 mg estriolu je Cmax přibližně 100 pg/ml, Cmin přibližně 25 pg/ml a Caverage přibližně 70 pg/ml. Po 3 týdnech denního podávání 0,5 mg vaginálního estriolu, Caverage se sníží na 40 pg/ml..
V klinické studii byl medián plazmatických hladin měřené 12 hodin po podání po 12 týdnech podávání estriolu ve formě krému 8,5 pg/ml (mezikvartilní rozmezí [IQR], 3,3-24,3). Při mediánu 21 měsíců (IQR, 9,2-38,4) podávání třikrát týdně byl medián sérové hladiny estriolu v chronické skupině 5,5 pg/ml (IQR, 1,9-10,2).
Biotransformace
Téměř všechen estriol (90 %) je vázán na albumin v plazmě a na rozdíl od jiných estrogenů se téměř neváže na globulin vázající pohlavní hormony. Metabolismus estriolu spočívá především v konjugaci a dekonjugaci během enterohepatálního oběhu.
Eliminace
Estriol jako výsledný produkt metabolismu je vylučován především močí v konjugované formě. Pouze jeho malá část (± 2 %) je vylučována stolicí, zejména ve formě nekonjugovaného estriolu.
5.3  Předklinické údaje vztahující se k bezpečnosti

Žádné zvláštní údaje.


6.  FARMACEUTICKÉ ÚDAJE
6.1  Seznam pomocných látek
Oktyldodekanol, umělá vorvaňovina, glycerol 85%, cetylalkohol, stearylalkohol, polysorbát 60, sorbitan-stearát, kyselina mléčná, chlorhexidin-dihydrochlorid, hydroxid sodný, čištěná voda

6.2  Inkompatibility
Neuplatňuje se.
6.3  Doba použitelnosti

3 roky
6.4  Zvláštní opatření pro uchovávání

Uchovávejte při teplotě 2 °C – 25 °C, v původním obalu, aby byl přípravek chráněn před vlhkostí. Chraňte před mrazem.

6.5  Druh obalu a obsah balení

9

Hliníková tuba s plastickým uzávěrem, plastický aplikátor, krabička.
Velikost balení:
15 g + aplikátor
50 g + aplikátor
Na trhu nemusí být všechny velikosti balení.
6.6  Zvláštní opatření pro likvidaci přípravku

Veškerý nepoužitý léčivý přípravek, aplikátor nebo odpad musí být zlikvidován v souladu s místními požadavky.


7.  DRŽITEL ROZHODNUTÍ O REGISTRACI
Aspen Pharma Trading Limited 3016 Lake Drive
Citywest Business Campus Dublin 24
Irsko

8.  REGISTRAČNÍ ČÍSLO
54/280/91-C

9.  DATUM PRVNÍ REGISTRACE /PRODLOUŽENÍ REGISTRACE

Datum první registrace: 28. srpna 1991
Datum posledního prodloužení registrace: 20. června 2007


10.  DATUM REVIZE TEXTU
23. 9. 2020























10
