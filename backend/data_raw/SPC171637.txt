Sp. zn sukls124859/2021

SOUHRN ÚDAJŮ O PŘÍPRAVKU


1.  NÁZEV PŘÍPRAVKU

MUGOTUSSOL 10 mg/5 ml sirup


2.  KVALITATIVNÍ A KVANTITATIVNÍ SLOŽENÍ

5 ml sirupu obsahuje dextromethorphani hydrobromidum monohydricum 10 mg
(odpovídá dextromethorphanum 7,35 mg).

Pomocné látky se známým účinkem:
Přípravek MUGOTUSSOL 10 mg/5 ml obsahuje 868 mg roztoku maltitolu (E965), 66,545 mg propylenglykolu, 1,5 mg methylparabenu, 0,006625 mg ethanolu a 0,00075 mg benzylalkoholu v jednom ml sirupu.

Úplný seznam pomocných látek viz bod 6.1.


3.  LÉKOVÁ FORMA

Sirup

Čirá, bezbarvá až mírně nažloutlá tekutina


4.  KLINICKÉ ÚDAJE

4.1  Terapeutické indikace

Přípravek MUGOTUSSOL 10 mg/5 ml je indikován u dospělých a dospívajících od 12 let
věku k symptomatické léčbě dráždivého kašle (neproduktivního/suchého kašle).

4.2  Dávkování a způsob podání

Dávkování

Dospělí a dospívající od 12 let věku

15 ml sirupu až 3krát denně, každých 6 - 8 hodin, podle potřeby. Maximální dávka 45 ml za den nemá být překročena.

Pediatrická populace

Účinnost přípravku MUGOTUSSOL u dětí ve věku od 6 do 12 let nebyla stanovena. Přípravek MUGOTUSSOL není určen k použití u této věkové skupiny pacientů.
Přípravek MUGOSTUSSOL je kontraindikován u dětí do 6 let věku (viz bod 4.3).
1

Porucha funkce jater a ledvin

Úprava dávkování u této skupiny pacientů má být stanovena individuálně (viz bod 4.4).

Způsob podání

Perorální podání.
Pro odměření dávky použijte odměrku, která je součástí balení.
Maximální doba léčby bez porady s lékařem je 3 – 5 dní.
Léčba pod lékařským dohledem nemá překročit dobu delší než 2 až 3 týdny.

4.3  Kontraindikace

• Hypersenzitivita na léčivou látku nebo na kteroukoli pomocnou látku uvedenou v bodě 6.1.
• Pacienti v respiračním selhání nebo s rizikem vzniku respiračního selhání, nebo pacienti s respiračními onemocněními, jako je bronchiální astma, chronická obstrukční plicní nemoc (CHOPN), pneumonie, respirační deprese nebo respirační insuficience
• Pacienti užívající inhibitory monoaminooxidázy (IMAO), nebo pacienti, u kterých byla léčba inhibitory monoaminoxidázy během uplynulých 14 dní ukončena (viz bod 4.5).
• Podávání dextrometorfanu je kontraindikováno u dětí do 6 let věku.

4.4  Zvláštní upozornění a opatření pro použití

Dextrometorfan má návykový potenciál. Při déletrvajícím užívání (tj. při překročení doporučované doby léčby) může u pacientů dojít k vývoji tolerance, stejně jako k vývoji psychické a fyzické závislosti. Pacienti se sklonem ke zneužívání nebo rozvoji závislosti musí užívat dextrometorfan jen krátkou dobu a pod přísným dohledem lékaře. Pacienti nemají překročit doporučené dávkování a dobu léčby.

Byly hlášeny případy zneužití dextrometorfanu a závislosti, včetně případů u dospívajících. Většina případů se týkala pacientů s anamnézou zneužívání léků a/nebo alkoholu a/nebo psychiatrických poruch. Opatrnost se doporučuje zejména u dospívajících a mladých dospělých a také u pacientů
s anamnézou zneužívání léků a/nebo alkoholu nebo psychoaktivních látek.

Užívání alkoholických nápojů má být po dobu užívání dextrometorfanu vynecháno. Dextrometorfan
zesiluje inhibiční účinek alkoholu na centrální nervový systém (viz bod 4.5).

Dextrometorfan je třeba podávat s opatrností u pacientů užívajících serotonergní léky (jiné než inhibitory monoaminooxidázy - IMAO), jako jsou selektivní inhibitory zpětného vychytávání serotoninu (SSRI) (například fluoxetin, paroxetin) nebo tricyklická antidepresiva (viz bod 4.5).

Serotoninový syndrom
U dextrometorfanu při souběžném podávání serotonergních látek, jako jsou např. selektivní inhibitory zpětného vychytávání serotoninu (SSRI), léky, které narušují metabolismus serotoninu (včetně
inhibitorů monoaminoxidázy (IMAO)), a inhibitory CYP2D6, byly hlášeny serotonergní účinky,
včetně rozvoje potenciálně život ohrožujícího serotoninového syndromu. Serotoninový syndrom může zahrnovat změny duševního stavu, autonomní nestabilitu, neuromuskulární abnormality a/ nebo
gastrointestinální symptomy.
Pokud existuje podezření na serotoninový syndrom, je třeba léčbu přípravkem MUGOTUSSOL
ukončit.


2

Dextrometorfan se metabolizuje cestou jaterního cytochromu P450 2D6. Aktivita tohoto enzymu je geneticky podmíněná. Přibližně 10 % obecné populace jsou pomalí metabolizátoři CYP2D6. U pomalých metabolizátorů a pacientů souběžně užívajících inhibitory CYP2D6 se může objevit výraznější a/nebo prodloužený účinek dextrometorfanu. U pomalých metabolizátorů CYP2D6 nebo u pacientů užívajících inhibitory CYP2D6 je proto nutné postupovat opatrně (viz také bod 4.5).


Informace o podávání dextrometorfanu u pacientů s poruchou funkce jater či ledvin jsou omezené.
Proto je nutné u těchto pacientů podávat přípravek MUGOTUSSOL 10 mg/5 ml s opatrností, a to
zejména u pacientů s těžkou poruchou funkce jater nebo ledvin. U pacientů s těžkou poruchou funkce
ledvin nebo jater mají být dávky sníženy nebo intervaly mezi dávkami prodlouženy.

Z důvodu možného uvolnění histaminu je nutné se vyvarovat podání dextrometorfanu u pacientů
s mastocytózou.

Chronický kašel může být časným příznakem astmatu, a proto dextrometorfan není indikován
k potlačení chronického kašle.

V případě produktivního kašle se značnou tvorbou hlenu (například pacienti s onemocněními, jako jsou bronchiektázie a cystická fibróza) nebo u pacientů s neurologickými onemocněními spojenými s významně sníženým reflexem kašle (jako je cévní mozková příhoda, Parkinsonova nemoc a demence), musí být antitusická léčba dextrometorfanem podávána se zvláštní opatrností a pouze po pečlivém zhodnocení přínosu a rizika.
Pokud je dextrometorfan užíván v kombinaci s mukolytiky u pacientů s již existujícím onemocněním plic, kteří jsou postiženi nadměrnou sekrecí hlenu, může vést snížení kašlacího reflexu k závažnému nahromadění hlenu.

Pomocné látky se známým účinkem
Tento léčivý přípravek obsahuje 868 mg roztoku maltitolu v jednom ml sirupu, což odpovídá 39,06 g v maximální doporučené denní dávce. Pacienti se vzácnými dědičnými problémy s intolerancí fruktózy nemají tento léčivý přípravek užívat. Maltitol může mít mírný projímavý účinek.

Tento léčivý přípravek obsahuje 66,545 mg propylenglykolu v jednom ml sirupu, což odpovídá 2,99 g
v maximální doporučené denní dávce.

Tento léčivý přípravek obsahuje 1,5 mg methylparabenu (E218) v jednom ml sirupu, což odpovídá 67,5
mg v maximální doporučené denní dávce.
Může způsobit alergické reakce (pravděpodobně zpožděné).

Tento léčivý přípravek obsahuje méně než 1 mmol (23 mg) sodíku v dávce 15 ml, to znamená, že je
v podstatě „bez sodíku“.

Tento léčivý přípravek obsahuje 0,006625 mg alkoholu (ethanolu) v jednom ml sirupu, což odpovídá 0,000625 %. Množství alkoholu v jedné dávce 15 ml toho léčivého přípravku odpovídá méně než 1 ml piva nebo 1 ml vína. Takto malé množství alkoholu v tomto léčivém přípravku nemá žádné znatelné účinky.

Tento léčivý přípravek obsahuje 0,00075 mg benzylalkoholu v jednom ml sirupu, což odpovídá 0,034
mg v maximální doporučené denní dávce. Benzylalkohol může způsobit alergické reakce.
Velké objemy benzylalkoholu se musí podávat s opatrností a pouze pokud je to nezbytné, zejména v případě, že pacient má poruchu funkce jater nebo ledvin, protože existuje riziko kumulace a toxické reakce (metabolická acidóza).
3

4.5  Interakce s jinými léčivými přípravky a jiné formy interakce

Dextrometorfan má slabé serotonergní vlastnosti, může proto zvýšit riziko toxicity serotoninu
(serotoninový syndrom), zejména je-li podáván spolu s jinými serotonergními přípravky, jako jsou IMAO nebo SSRI. Zejména předchozí nebo současná léčba léky, které narušují metabolizmus serotoninu, jako jsou antidepresiva typu IMAO, může mít za následek vývoj serotoninového syndromu s charakteristickými příznaky jako je neuromuskulární hyperaktivita (například tremor, svalové
záškuby, myoklonus, hyperreflexie a pyramidová rigidita), autonomní hyperaktivita (například pocení, horečka, tachykardie, tachypnoe, mydriáza) a alterace mentálního stavu (například agitovanost, excitovanost, stav zmatenosti) (viz body 4.3 (IMAO) a 4.4).

Současné podávání jiných látek včetně alkoholu s tlumivým účinkem na CNS může vést k vzájemné
potenciaci tohoto účinku.

Pokud je dextrometorfan užíván v kombinaci s mukolytiky u pacientů s již existujícím onemocněním plic, jako je cystická fibróza či bronchiektázie, kteří jsou postiženi nadměrnou sekrecí hlenu, může vést snížení kašlacího reflexu k závažnému nahromadění hlenu (viz bod 4.4).

Inhibitory CYP2D6
Dextrometorfan se metabolizuje CYP2D6 a vykazuje výrazný first-pass metabolismus. Souběžné užívání silných inhibitorů enzymu CYP2D6 může zvýšit koncentraci dextrometorfanu v těle na několikanásobek normálních hodnot. To zvyšuje u pacientů riziko toxických účinků dextrometorfanu (agitovanost, zmatenost, tremor, insomnie, průjem a respirační deprese) a vzniku serotoninového syndromu. Mezi silné inhibitory enzymu CYP2D6 patří fluoxetin, paroxetin, chinidin a terbinafin. Při souběžném užívání s chinidinem se plazmatické koncentrace dextrometorfanu zvýšily až 20krát, což zvyšuje nežádoucí účinky přípravku na CNS. Amiodaron, flekainid a propafenon, sertralin, bupropion, methadon, cinakalcet, haloperidol, perfenazin a thioridazin mají také podobné účinky na metabolismus dextrometorfanu. Je-li nutné souběžné užívání inhibitorů CYP2D6 a dextrometorfanu, je potřeba pacienta monitorovat a v případě nutnosti snížit dávku dextrometorfanu.
Výše popsané může nastat v případě, že byl některý z příslušných léků podáván v nedávné době, a dokonce i když v současnosti již užíván není.

4.6  Fertilita, těhotenství a kojení

Těhotenství
Vhodné, dobře kontrolované klinické studie použití dextrometorfanu u těhotných žen nejsou
k dispozici.

Výsledky epidemiologických studií u limitovaných populací nesvědčily o zvýšení četnosti malformací u dětí, které byly vystaveny dextrometorfanu během prenatálního období. Tyto studie však odpovídajícím způsobem nedokumentují dobu a trvání léčby dextrometorfanem.

Preklinické studie reprodukční toxicity na zvířatech nesvědčí o tom, že dextrometorfan představuje potenciální riziko pro člověka (viz bod 5.3).
Vysoké dávky dextrometorfanu mohou u novorozenců způsobit respirační depresi i v případě pouze krátkodobého podávání.

Proto musí být dextrometorfan užíván během těhotenství jen po pečlivém zhodnocení přínosu a rizik a jen ve výjimečných případech.

4

Kojení
Není známo, zda se dextrometorfan vylučuje do lidského mateřského mléka. Doporučuje se, aby přípravek kojícími matkami nebyl užíván, protože nelze vyloučit depresivní účinek na dýchání novorozenců.

Fertilita
Nebyly hlášeny účinky užívání dextrometorfanu na fertilitu. Preklinické zkušenosti jsou omezené (viz bod 5.3).


4.7  Účinky na schopnost řídit a obsluhovat stroje

I když je přípravek užíván tak, jak byl předepsán, může způsobit mírnou ospalost nebo závratě a změnit reakční čas do té míry, že dojde ke zhoršení schopnosti řídit nebo obsluhovat stroje. Toto riziko se zvyšuje při užívání v kombinaci s alkoholem nebo s jinými léky, které mohou reakční dobu také narušit (viz bod 4.4 a 4.5).

4.8  Nežádoucí účinky

Nežádoucí účinky jsou rozděleny podle tříd orgánových systémů a četnosti výskytu (počet pacientů s očekávanou četností výskytu nežádoucího účinku), a to za použití následujících kategorií: velmi časté (≥ 1/10); časté (≥ 1/100 až < 1/10); méně časté (≥ 1/1000 až < 1/100); vzácné (≥ 1/10 000 až < 1/1000); velmi vzácné (< 1/10 000); není známo (z dostupných údajů nelze určit).


Třída  orgánového systému
Poruchy imunitního systému




Psychiatrické
poruchy



Poruchy nervového systému
Gastrointestinální
poruchy

Poruchy kůže a podkožní tkáně
Celkové poruchy a reakce v místě aplikace
Četnost výskytu
Není známo






Není známo



Časté
Velmi vzácné Časté


Není známo Časté
Nežádoucí účinek

reakce hypersenzitivity
včetně anafylaktické reakce, angioedému,
bronchospasmu, urtikarie,
pruritu, vyrážky a erytému

halucinace, léková
závislost byla hlášena
u jedinců zneužívajících
dextrometorfan
Závrať Somnolence gastrointestinální poruchy, nauzea, zvracení, zácpa
fixní lékový exantém Únava

Hlášení podezření na nežádoucí účinky


5

Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9  Předávkování

Příznaky
Předávkování dextrometorfanem může být spojeno s nauzeou, zvracením, dystonií, agitovaností,
zmateností, somnolencí, stuporem, nystagmem, kardiotoxicitou (tachykardie, abnormální EKG včetně prodloužení intervalu QTc), ataxií, toxickou psychózou s vizuálními halucinacemi, nadměrnou dráždivostí.
V případě masivního předávkování lze pozorovat následující symptomy: kóma, respirační deprese, křeče.
Dextrometorfan může zvýšit riziko serotoninového syndromu a toto riziko se zvyšuje při
předávkování, zejména při současném užívání jiných serotonergních přípravků. Serotoninový syndrom byl hlášen v souvislosti s předávkováním dextrometorfanem.
Byly hlášeny případy fatálních následků při předávkování kombinací dextrometorfanu s jinými léky (kombinovaná otrava).

Léčba
V případě předávkování dextrometorfanem je nutné okamžitě přijmout veškerá příslušná opatření. Pokud je to nutné, je třeba zahájit intenzivní péči s pečlivou monitorací spolu se symptomatickou léčbou. Asymptomatickým pacientům, kteří užili nadměrné dávky během předcházející hodiny, lze podávat aktivní uhlí.
U pacientů, kteří užili dextrometorfan a jsou v sedaci či kómatu, lze zvažovat naloxon v obvyklých dávkách pro léčbu předávkování opioidy. Lze použít benzodiazepiny u křečí a benzodiazepiny a externí chlazení u hypertermie ze serotoninového syndromu.


5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: Léčiva proti kašli a nachlazení. ATC kód: R05DA09

Dextrometorfan-hydrobromid je 3-methoxy derivát levorfanolu. Má antitusický účinek, ale
v terapeutických dávkách nemá analgetické, respiračně-supresivní nebo psychomimetické vlastnosti.

Dextrometorfan má návykový potenciál. Dextrometorfan má slabé serotonergní vlastnosti. Účinek nastupuje 15-30 minut po perorálním užití a trvá přibližně 3-6 hodin.




6

5.2  Farmakokinetické vlastnosti

Absorpce
Dextrometorfan se po perorálním podání rychle vstřebává a vrcholové plazmatické hladiny v rozmezí
5,2 až 5,8 ng/ml po podání jednorázové dávky 60 mg dextrometorfanu jsou dosaženy během 2 hodin.

Distribuce
Distribuční objem v rovnovážném stavu po podávání dávek 50 mg dextrometorfanu byl vypočítán na 7,3 l ± 4,8 l (průměr ± SD).

Metabolismus
Po perorálním podání podstupuje dextrometorfan rychlý a rozsáhlý first-pass metabolismus v játrech. Hlavním určujícím faktorem farmakokinetiky dextrometorfanu u lidských dobrovolníků je geneticky řízená O-demetylace (CYP2D6).
Zdá se, že existují odlišné fenotypy tohoto oxidačního procesu, které mají u různých osob za následek vysoce proměnlivou farmakokinetiku. Nemetabolizovaný dextrometorfan a tři demetylované morfinanové  metabolity  dextrorfan  (také  známý  jako  3-hydroxy-N-metylmorfinan),  3- hydroxymorfinan a 3-metoxymorfinan byly identifikovány jako konjugáty v moči.
Hlavní metabolit je dextrorfan, který také působí jako antitusikum. U některých osob metabolismus postupuje pomaleji a v krvi a moči převládá nezměněný dextrometorfan.

Eliminace
Renálně vylučovaný podíl (vylučuje se po dobu až 48 hodin po perorálním podání) se může pohybovat v rozsahu od 20 % do 86 % podané dávky. V moči se objevují volné nebo konjugované metabolity a jen malá část aktivní složky je vylučována v nezměněné formě.
Méně než 0,1 % lze nalézt ve stolici. Průměrný poločas eliminace se pohybuje mezi 3,2 a 4 hodinami po podání buď jednotlivé dávky, nebo dávek opakovaných.

Zvláštní skupiny pacientů
Pacienti se slabým metabolizmem cestou cytochromu CYP 2D6 oproti pacientům s extenzivním
metabolizmem cestou cytochromu CYP 2D6
Hodnoty Cmax, AUC a t1/2 dextrometorfanu jsou u pacientů se slabým metabolizmem cestou cytochromu CYP 2D6 vyšší než u pacientů s extenzivním metabolizmem cestou cytochromu CYP 2D6. Cmax je u nich 16x vyšší, AUC 150x vyšší a t1/2 8x vyšší (19,1 oproti 2,4 hodiny). Hodnoty t1/2 se v některých případech slabého metabolizmu cestou cytochromu CYP 2D6 mohou prodloužit až na 45 hodin.

5.3  Předklinické údaje vztahující se k bezpečnosti

Chronická a subchronická toxicita
Studie subchronické a chronické toxicity provedené u psů a potkanů neodhalily žádné důkazy
o jakýchkoliv toxických účincích charakteristických pro dextrometorfan.

Mutagenní a tumorigenní potenciál
Bakteriální test na bodové mutace byl negativní. Test chromozomálních aberací v savčích buňkách byl negativní. Pro strukturně příbuzné látky včetně morfia, kodeinu, nalbufinu, buprenorfinu, naloxonu, hydromorfonu, levorfanolu a oxykodonu jsou dostupné většinou negativní údaje, pokud jde o genotoxicitu a kancerogenitu. Celková váha důkazů pro dextrometorfan a jeho strukturní analoga podporuje závěr, že tato třída látek na bázi fenanthrenu, a zejména dextrometorfan, není in vitro a in vivo genotoxická, a nepředstavuje pro pacienty kancerogenní riziko. U zvířat nebyly provedeny žádné dlouhodobé studie k určení tumorigenního potenciálu.

7

Reprodukční toxicita
Studie embryotoxicity a fetotoxicity u potkanů a králíků, perinatální/postnatální toxicity a fertility
u potkanů nevykázaly negativní výsledky až do dávky 50 mg/kg/den.


6.  FARMACEUTICKÉ ÚDAJE

6.1  Seznam pomocných látek

Dihydrát sodné soli sacharinu Roztok maltitolu (E965) Propylenglykol
Meruňkové aroma (obsahuje ethanol)
Vanilkové aroma (obsahuje benzylalkohol) Methylparaben (E218)
Čištěná voda

6.2  Inkompatibility

Neuplatňuje se.

6.3  Doba použitelnosti

3 roky

Po prvním otevření: 12 měsíců

6.4  Zvláštní opatření pro uchovávání

Uchovávejte v původním obalu, aby byl přípravek chráněn před světlem.

6.5  Druh obalu a obsah balení
Lahvička ze skla třídy III jantarové barvy a 1 dávkovač. Velikost balení:
1 lahvička o objemu 100 ml a 1 dávkovač.
1 lahvička o objemu 190 ml a 1 dávkovač. Na trhu nemusí být všechny velikosti balení.

6.6  Zvláštní opatření pro likvidaci přípravku

Žádné zvláštní požadavky.


7.  DRŽITEL ROZHODNUTÍ O REGISTRACI

do 30.6.2021:
sanofi-aventis, s.r.o., Evropská 846/176a, 160 00 Praha 6, Česká republika
od 1.7.2021:
Opella Healthcare Czech s.r.o., Evropská 846/176a, 160 00 Praha 6, Česká republika

8

8.  REGISTRAČNÍ ČÍSLO(A)

36/337/13-C


9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 14. 8. 2013
Datum posledního prodloužení registrace: 12. 2. 2018


10.  DATUM REVIZE TEXTU

4. 5. 2021





































9
