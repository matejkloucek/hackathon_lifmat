sp. zn. sukls252502/2020
SOUHRN ÚDAJŮ O PŘÍPRAVKU


1.  NÁZEV PŘÍPRAVKU
Vessel Due F 600 LSU injekční roztok


2.  KVALITATIVNÍ A KVANTITATIVNÍ SLOŽENÍ
Jedna ampule obsahuje sulodexidum 600 LSU (Lipasemic unit)

Úplný seznam pomocných látek viz bod 6.1.


3.  LÉKOVÁ FORMA
Injekční roztok
Popis přípravku: čirý, světle žlutý roztok.


4.  KLINICKÉ ÚDAJE
4.1  Terapeutické indikace
Vessel Due F je indikován k léčbě dospělých.
Díky svým účinkům na krevní srážlivost, na endotel, lipolytickou aktivitu a reologické vlastnosti krve
může být sulodexid podáván u následujících cévních onemocnění:
- choroby žilního systému (žilní trombóza a post-trombotický syndrom)
- choroby arteriálního systému (ischemická choroba srdeční, okluzivní onemocnění mozkových
tepen, ischemická choroba dolních končetin)
- poruchy mikrocirkulace (diabetická mikroangiopatie);
- diabetes (diabetická makroangiopatie, diabetická noha, diabetická retinopatie, diabetická
neufropatie, diabetická neuropatie)
- neurologické cévní poruchy (senilní deteriorace, prevence cévní mozkové příhody)
- v oftalmologii (prevence okluze a trombózy venae centralis retinae, makulární degenerace)
- v kardiologii (dlouhodobá léčba po infarktu myokardu, prevence vzniku intrakardiálních trombů)
4.2  Dávkování a způsob podání
Dávkování
Léčbu je vhodné zahájit parenterální aplikací sulodexidu v dávce 600 LSU (1 ampule) intramuskulárně nebo intravenózně jednou denně po dobu 10 – 20 dnů a u pacientů s vyšším rizikem trombóz po dobu až 30 dnů. Poté léčba pokračuje perorálním podáváním sulodexidu, obvykle 1-2 tobolky 2x denně po jídle. Podle klinického stavu pacienta může být přípravek podáván i cyklicky, obvykle po dobu 3-4 měsíců 2x ročně. Při přechodu pacienta z předchozí heparinizace nebo perorální kumarinové antikoagulační léčby není nutná úvodní parenterální aplikace sulodexidu. V těchto případech je nutná opatrnost a laboratorní kontrola k vyloučení potenciace účinků léčiv při vzájemné  interakci odeznívajícího účinku předchozí antikoagulační léčby s nastupujícím účinkem sulodexidu.

Porucha funkce ledvin 
U nemocných se selháním ledvin není třeba redukovat doporučenou dávku, je však nutné sledovat
koagulační parametry a dávkování upravit podle zjištěných změn.

Porucha funkce jater
U nemocných se selháním jater není třeba redukovat doporučenou dávku, je však nutné
1/6

sledovat koagulační parametry a dávkování upravit podle zjištěných změn.
Pediatrická populace
Bezpečnost a účinnost Vesselu Due F u dětí nebyla dosud stanovena. Žádná data nejsou k dispozici.
Způsob podání
Pokyny k tomuto léčivému přípravku před podáním viz bod 6.6.

4.3  Kontraindikace
Hypersenzitivita na léčivou látku, heparin a heparinové deriváty nebo na kteroukoli pomocnou látku
uvedenou v bodě 6.1 Hemoragická diatéza

4.4  Zvláštní upozornění a opatření pro použití

V případě současného podávání přípravků s antikoagulačním účinkem je nutné pravidelně sledovat
koagulační parametry.

Tento léčivý přípravek obsahuje méně než 1 mmol (23mg) sodíku v tobolce, to znamená, že je v podstatě „bez sodíku“.

Sledovatelnost
Aby se zlepšila sledovatelnost biologických léčivých přípravků, je třeba pečlivě zaznamenat název a číslo šarže podávaného přípravku.

4.5  Interakce s jinými léčivými přípravky a jiné formy interakce
Přípravek Vessel Due F může zesilovat účinky heparinu a perorálních antikoagulancií.
Účinek léčby může být v některých případech zvyšován současným podáním léků ovlivňujících agregaci trombocytů (kyselina acetylsalicylová, ibuprofen, fenylbutazol, indometacin, dipyridamol, dextran).

4.6  Fertilita, těhotenství a kojení
Těhotenství
Existují pouze velmi omezené údaje o používání sulodexidu u těhotných žen (výsledky méně než 300 těhotenství). Studie na zvířatech nepoukazují na přímý nebo nepřímý škodlivý účinek na reprodukční toxicitu (viz bod 5.3).
Podávání přípravku Vessel Due F v těhotenství se z preventivních důvodů nedoporučuje.
Kojení
Není známo, zda sulodexid nebo jeho metabolity pronikají do lidského nebo zvířecího mateřského mléka. Nicméně údaje o jiných glykosaminoglykanech naznačují, že tyto látky nejsou vylučovány do zvířecího mateřského mléka.
Vzhledem k nedostatku údajů je lépe se podávání přípravku u kojících žen vyhnout.


4.7  Účinky na schopnost řídit a obsluhovat stroje
Sulodexid nemá žádný nebo má zanedbatelný vliv na schopnost řídit nebo obsluhovat stroje.

4.8  Nežádoucí účinky

Klinické studie
Klinické údaje pocházejí ze studií o celkovém počtu 3258 pacientů léčených standardními dávkami /
časy v různých studiích.
2/6

Nežádoucí účinky související se sulodexidem byly klasifikovány podle MedDRA tříd orgánových systémů a konvence frekvence: velmi časté (≥ 1/10), časté (≥ 1/100 až < 1/10), méně časté (≥ 1/1 000 až < 1/100), vzácné (≥ 1/10 000 až < 1/1000), velmi vzácné (< 1/10000).


Třída orgánového
systému dle MedDRA

Poruchy nervového systému
Poruchy ucha a labyrintu






Závrať

Časté

Méně časté


Bolest hlavy

Velmi vzácné


Ztráta vědomí


Gastrointestinální
Bolest v nadbřišku,
Nepříjemné pocity v
Žaludeční krvácení,

poruchy
průjem, bolesti žaludku, břiše, dyspepsie,
periferní otok

Poruchy kůže a
podkožní tkáně
Celkové poruchy a reakce v místě aplikace
nevolnost
Vyrážka
flatulence, zvracení
Ekzém, erytém, kopřivka

Bolest v místě vpichu, hematom v místě vpichu

Post-marketingové zkušenosti 
V průběhu poregistračního období přípravku Vessel Due F byly hlášeny další nežádoucí účinky. Četnost výskytu těchto účinků není známa (nelze odhadnout z dostupných údajů).


Třída orgánového systému dle MedDRA (verze 13.1)
Psychiatrické poruchy Poruchy nervového systému Poruchy oka
Srdeční poruchy
Cévní poruchy
Respirační, hrudní a mediastinální poruchy Poruchy kůže a podkožní tkáně
Poruchy ledvin a močových cest
Celkové poruchy a reakce v místě aplikace
Četnost není známa

Derealizace Křeče, třes Poruchy zraku Palpitace
Návaly horka
Hemoptýza
Svědění, purpura, generalizovaný erytém Stenóza hrdla močového měchýře, dysurie Bolest na hrudi, bolest, pálení v místě vpichu

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9  Předávkování

Předávkování může vést ke krvácení. V případě předávkování je postup stejný jako při předávkování
heparinem, tedy podání protamin sulfátu.


5.  FARMAKOLOGICKÉ VLASTNOSTI

3/6

5.1  Farmakodynamické vlastnosti
Farmakoterapeutická skupina: Antikoagulancia, antitrombotika, hepariny ATC kód: B01AB11

Sulodexid je přírodní glykosaminoglykan složený ze středněmolekulárního heparinu (80%) a dermatanové složky (20%).

Mechanismus účinku
Mechanismus účinku sulodexidu je komplexní a je dán především vlastnostmi jeho jednotlivých složek. Mechanismus antitrombotického účinku spočívá v inhibici aktivovaného plazmatického faktoru X (faktor Xa) cestou aktivace inhibitoru serinových proteáz - antitrombinu III (AT III). Výsledkem je snížení pohotovosti ke krevnímu srážení v plazmatickém systému, rovněž však i v procesu primární hemostázy, a zábrana narůstání trombu. Fibrinolýza je pozitivně ovlivněna stimulací uvolňování tkáňového aktivátoru plazminogenu (t-PA) a inhibicí inverzně působícího inhibitoru aktivátoru plazminogenu (PAI). Uvedené účinky jsou vyvolány především působením heparinové složky, zatímco dermatan vede zejména k ovlivnění uvolňování prostacyklinu a k inhibici dalšího inhibitoru krevního srážení - heparin-kofaktoru II (HCII). Dermatan navíc zřejmě stimuluje fibrinolytické mechanismy podobným způsobem jako heparinová složka, tedy stimulací uvolňování t- PA a inhibicí PAI.
Hypofibrinogenemické účinky souvisí s největší pravděpodobností s profibrinolytickým působením sulodexidu, který se zřejmě neuplatňuje při fyziologických hladinách fibrinogenu, nýbrž pouze při hladinách patologicky zvýšených. Lipolytické účinky jsou způsobeny aktivací lipoproteinové lipázy, čehož se využívá i pro určení dávkování léčivého přípravku. Prokazované snížení viskozity plazmy je způsobeno hlavně tímto lipolytickým, ale zřejmě také hypofibrinogenemickým působením. V poslední době se dostává stále více do popředí protektivní a reparační působení na endotel, které vede k zábraně zvýšené adheze trombocytů, lymfocytů, monocytů a neutrofilů na stěnu cévní, aktivuje lokální tvorbu a uvolňování t-PA, působí tlumivě na růstové faktory, podporuje neoangiogenezi a zvyšuje přirozené antitrombotické vlastnosti endotelu.

5.2  Farmakokinetické vlastnosti
Absorpce
Po perorální aplikaci dosahuje plazmatická koncentrace vrcholu nejprve za 1-2 hodiny a poté znovu za 4-6 hodin. Po 12 hodinách je plasmatická koncentrace prakticky neměřitelná, pak ale opět stoupá a od 24 do 48 hodin od podání zůstává stabilní. Tento farmakokinetický profil je dán tím, že se sulodexid po vstřebání chová jako endogenní glykosaminoglykan, je vychytáván převážně některými orgány (ledviny, játra) a cévním endotelem a následně je opět uvolněn zpět do krevního oběhu.
Distribuce
Probíhá tak neustálá redistribuce léčivé látky a vyrovnávání hladin mezi těmito kompartmenty. Stabilní koncentrace sulodexidu v krvi po 12 hodinách od podání je způsobena jeho pomalým uvolňováním z orgánů a cévního endotelu, kde je sulodexid vychytáván.
Ustáleného stavu je dosaženo asi za 96-114 hodin po opakovaném podání, tedy ve stejné době, kdy se
začne projevovat farmakodynamický účinek.
Biotransformace
Sulodexid se biotransformuje v játrech a je vylučován převážně (do 96 hodin) močí (asi 55%) a žlučí
(23%).

Eliminace
Renální vylučování je nejdynamičtější v prvních 48 hodinách po podání, kdy se vyloučí 39,6% přípravku (0-12 hodin 17,6%, 24-48 hodin 22%). V době mezi 48-96 hodinami po podání, kdy je renální vylučování ukončeno, se vyloučí zbylých 14,9% přípravku. Vylučování žlučí je ukončeno po 48 hodinách. Průměrná doba, po jakou molekula sulodexidu zůstává v těle, je asi 15-60 hodin po nitrožilním podání a 24-41 hodin po perorálním podání, takže je vyloučeno nadměrné hromadění sulodexidu.
4/6

Defekace
Celková radioaktivita nalezená ve stolici je 23 % v prvních 48 hodinách, po kterých nelze značené látky detekovat.

5.3  Předklinické údaje vztahující se k bezpečnosti
Preklinické údaje založená na konvenčních studiích o bezpečnosti ve farmakologii, toxicitě po opakovaném podání dávky, genotoxicitě, reprodukční toxicitě, neukazují pro člověka zvláštní nebezpečí.


6.  FARMACEUTICKÉ ÚDAJE
6.1  Seznam pomocných látek
Chlorid sodný
Voda pro injekci.

6.2  Inkompatibility

Sulodexid jako kyselý polysacharid může nahodile reagovat s bazickými látkami, jako vitamin K, B- komplex, hydrokortizon, hyaluronidáza, glukonát, kvarterní amonné soli, chloramfenikol, tetracyklin, streptomycin.

6.3  Doba použitelnosti
5 let

6.4  Zvláštní opatření pro uchovávání
Uchovávejte při teplotě do 30°C.

6.5  Druh obalu a obsah balení
Ampule z hnědého skla v plastovém přířezu, krabička. Velikost balení: 10 ampulí

6.6  Zvláštní opatření pro likvidaci přípravku
Žádné zvláštní požadavky.
Veškerý nepoužitý léčivý přípravek nebo odpad musí být zlikvidován v souladu s místními požadavky.


7.  DRŽITEL ROZHODNUTÍ O REGISTRACI

Alfasigma S.p.A., Via Ragazzi del ‘99, n. 5, 40133 Boloňa (BO), Itálie

8.  REGISTRAČNÍ ČÍSLO(A)

85/670/92-C

9.  DATUM PRVNÍ REGISTRACE / PRODLOUŽENÍ REGISTRACE
Datum první registrace: 16.9.1992
Datum posledního prodloužení registrace: 21.5.2014
5/6

10.  DATUM REVIZE TEXTU
7. 1. 2021








































































6/6
