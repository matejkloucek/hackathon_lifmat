sp.zn. sukls102197/2021 a sukls33596/2021


SOUHRN ÚDAJŮ O PŘÍPRAVKU

1.   NÁZEV PŘÍPRAVKU

Vitamin C UPSA 1000 mg šumivé tablety
2.   KVALITATIVNÍ A KVANTITATIVNÍ SLOŽENÍ

Jedna šumivá tableta obsahuje acidum ascorbicum 1000 mg.
Pomocné látky se známým účinkem: jedna tableta obsahuje 50,0 mg natrium-benzoátu (E211), oranžovou
žluť (E110), 628,4 mg sacharózy, 283,6 mg sodíku, 2,6 mg fruktózy a 2,6 mg glukózy. Úplný seznam pomocných látek viz bod 6.1.
3.   LÉKOVÁ FORMA

Šumivá tableta
Popis přípravku: oranžové tablety se zkosenými hranami a vůní pomeranče s půlicí rýhou na jedné straně.
Tabletu lze rozdělit na stejné dávky.

4.   KLINICKÉ ÚDAJE

4.1  Terapeutické indikace

Vitamin C UPSA je určen k prevenci a léčení stavů vyvolaných nedostatkem vitaminu C u dospělých.

4.2  Dávkování a způsob podání
Dospělí: doporučené dávkování je 500-1000 mg denně (1/2 až 1 tableta).
Tableta se před použitím rozpustí ve sklenici vody.

4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1.
4.4  Zvláštní upozornění a opatření pro použití

Zvláštní opatrnosti je třeba u pacientů:
- s poruchami metabolismu železa
- s diabetes mellitus (vysoké dávky kyseliny askorbové mohou interferovat se stanovením glukózy
v moči).
- s deficitem glukóza-6-fosfátdehydrogenázy (vysoké dávky kyseliny askorbové mohou vyvolat hemolytickou anémii)
- s urolitiázou nebo nefrolitiázou v anamnéze (riziko hyperoxalurie a precipitace oxalátů v močových cestách po podání vysokých dávek kyseliny askorbové)
Při předávkování může dojít k alteraci renální exkrece kyseliny askorbové a kyseliny močové během acidifikace moči - riziko precipitace oxalátových kamenů.

Dlouhodobě podávané vysoké dávky kyseliny askorbové mohou urychlit její vlastní metabolismus, takže po vysazení léčby může dojít k paradoxní hypovitaminóze.

Tento léčivý přípravek obsahuje azobarvivo oranžová žluť (E110) a může tak způsobit alergickou reakci.
Tento léčivý přípravek obsahuje 50,0 mg natrium-benzoátu (E211) v jedné šumivé tabletě.
Zvýšení hladiny bilirubinu v krvi po jeho uvolnění z albuminu může zesílit novorozenecký ikterus, který se může vyvinout do kernikteru (ložiska nekonjugovaného bilirubinu v mozkové tkáni).
Tento léčivý přípravek obsahuje 2,6 mg fruktózy v jedné šumivé tabletě. Je nutno vzít v úvahu aditivní účinek současně podávaných přípravků s obsahem fruktózy (nebo sorbitolu) a příjem fruktózy (nebo sorbitolu) potravou. Fruktóza může poškodit zuby.

Tento léčivý přípravek obsahuje 2,6 mg glukózy v jedné šumivé tabletě. Pacienti se vzácnou malabsorpcí glukózy a galaktózy nemají tento přípravek užívat. Může být škodlivý pro zuby.

Tento léčivý přípravek obsahuje 628,4 mg sacharózy v jedné šumivé tabletě. Pacienti se vzácnými dědičnými problémy s intolerancí fruktózy, malabsorpcí glukózy a galaktózy nebo se sacharázo- izomaltázovou deficiencí nemají tento přípravek užívat. Může být škodlivý pro zuby.

Tento léčivý přípravek obsahuje 283,6 mg sodíku v jedné šumivé tabletě, což odpovídá 14,15 % doporučeného maximálního denního příjmu sodíku potravou podle WHO pro dospělého, který činí 2 g sodíku.
4.5   Interakce s jinými léčivými přípravky a jiné formy interakce

Kyselina askorbová v dávkách 150-200 mg/den vstupuje do chelátové vazby s deferoxaminem a podporuje jeho účinek na vylučování železa. Současné podávání kyseliny askorbové a deferoxaminu může zvýšit tkáňovou toxicitu železa zejména v srdci a vyvolat tak srdeční selhání zejména ve stáří. Podání kyseliny askorbové 1-2 hodiny po infuzi deferoxaminu zpravidla vyvolá tuto reakci.
Kyselina askorbová podporuje absorpci železa v trávicím traktu.
4.6  Fertilita, těhotenství a kojení

Těhotenství
Nebyly prováděny studie u lidí. Při běžném denním dávkování nebyly zaznamenány problémy, avšak vysoké dávky užívané během těhotenství mohou u novorozence způsobit paradoxní hypovitaminózu,
proto se doporučuje užívat kyselinu askorbovou v průběhu těhotenství pouze pod dohledem ošetřujícího lékaře.
Kojení
Kyselina askorbová přechází do mateřského mléka a aktivním transportem přestupuje z krve matky do krve plodu. Při běžném dávkování nebylo u lidí zaznamenáno ovlivnění kojence.
4.7  Účinky na schopnost řídit a obsluhovat stroje

Studie hodnotící účinky na schopnost řídit nebo obsluhovat stroje nebyly provedeny.

4.8  Nežádoucí účinky

Při dávkách vyšších než 1 g per os se může objevit průjem nebo může dojít k tvorbě oxalátových konkrementů.

Následující tabulka dle MedDra databáze obsahuje zaznamenané nežádoucí účinky dle orgánové klasifikace a jejich frekvenci dle následujících kategorií: velmi časté (>1/10), časté (>1/100, <1/10), méně časté (>1/1000, <1/100), vzácné (>1/10000, <1/1000), velmi vzácné (<1/10000) a neznámé (z dostupných údajů nelze určit).


Třídy orgánových systémů Poruchy nervového systému Gastrointestinální poruchy
Poruchy kůže a podkožní tkáně Poruchy ledvin a močových ces
Frekvence Není známo Není známo Není známo Není známo
MedDRA terminologie
Závratě
Bolest břicha, průjem Kopřivka, vyrážka Hyperoxalurie, chromaturie

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu: Státní ústav pro kontrolu léčiv, Šrobárova 48, 100 41
Praha 10, webové stránky: www.sukl.cz/nahlasit-nezadouci-ucinek.

4.9  Předávkování
Při perorálním podávání dávek vyšších než 1 g denně se může projevit předávkování průjmem nebo
nadýmáním, které spontánně odezní po vysazení.


5.   FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: Vitaminy, ATC kód: A11GA01

Vitamin C patří do skupiny ve vodě rozpustných vitaminů. Je stabilní v kyselém prostředí při normální teplotě, zahříváním se ničí zejména v neutrálním a alkalickém prostředí. Kyselina askorbová je nezbytná pro správnou funkci a tvorbu pojivové tkáně, zejména její mezibuněčné hmoty a kolagenu. Při syntéze
kolagenu se účastní hydroxylace prolinu a lysinu v peptidovém řetězci. Je součástí mnohých oxidačně- redukčních pochodů v organismu a účastní se např. při metabolismu fenylalaninu, tyrosinu, kyseliny listové, norepinefrinu, histaminu a některých enzymatických systémů, které se účastní při utilizaci
uhlohydrátů, syntéze lipidů, proteinů a karnitinu nebo hydroxylaci serotoninu. Stabilizuje integritu
kapilární stěny. Zvyšuje absorpci železa.
Vážný nedostatek vitaminu C (skorbut) se může projevit klinicky jako krvácivost (petechie, purpura,
ekchymóza), anémie, otoky a bolesti kloubů, bolestivé otoky zejména na dolních končetinách, gingivitida
a ústup dásní.
5.2  Farmakokinetické vlastnosti

Absorpce

Kyselina askorbová se snadno vstřebává z gastrointestinálního traktu a proniká do všech tkání. Nejvyšší koncentrace se nacházejí v nadledvinkách, hypofýze, střevní stěně.

Distribuce
Většina kyseliny askorbové je reverzibilně oxidována na kyselinu dehydroaskorbovou, která má plnou
biologickou aktivitu vitaminu C.

Biotransformace
Biotransformace probíhá v játrech.
Eliminace
Hlavním metabolitem kyseliny askorbové je kyselina oxalová a kyselina 2-sulfurylaskorbová, které jsou vylučovány močí. Ledvinový práh pro vitamin C je 1,4 mg/100 ml. Vylučování do moči je známkou saturace organismu vitaminem C.
Kyselina askorbová prochází placentou, je distribuována do mateřského mléka a je odstranitelná
hemodialýzou.
5.3  Předklinické údaje vztahující se k bezpečnosti

Předklinické údaje neodhalily žádné zvláštní riziko pro člověka.


6.   FARMACEUTICKÉ ÚDAJE

6.1  Seznam pomocných látek

Sodná sůl sacharinu, hydrogenuhličitan sodný, natrium-benzoát (E211), bezvodá kyselina citronová, pomerančové aroma (obsahuje fruktózu, glukózu a sacharózu), oranžová žluť (E110), sacharóza, makrogol 6000.

6.2  Inkompatibility
Přípravek je určen výhradně pro perorální podání.

6.3  Doba použitelnosti

2 roky

6.4  Zvláštní opatření pro uchovávání

Uchovávejte v dobře uzavřené tubě, aby byl přípravek chráněn před vlhkostí.

6.5  Druh obalu a obsah balení
Polypropylenová tuba s polyethylenovým uzávěrem s vysoušedlem, krabička. Velikost balení: 10 šumivých tablet

6.6   Zvláštní opatření pro likvidaci přípravku a pro zacházení s ním
Tablety se užívají rozpuštěné v cca 200 ml vody.

7.   DRŽITEL ROZHODNUTÍ O REGISTRACI

UPSA SAS
3 rue Joseph Monier 92500 Rueil-Malmaison Francie
8.   REGISTRAČNÍ ČÍSLO

86/909/92-C

9.   DATUM PRVNÍ REGISTRACE/ PRODLOUŽENÍ REGISTRACE

30.12.1992 / 9.9.2015

10.  DATUM REVIZE TEXTU
7. 5. 2021
