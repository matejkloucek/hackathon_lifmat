sp.zn. sukls189240/2019


SOUHRN ÚDAJŮ O PŘÍPRAVKU



1.  NÁZEV PŘÍPRAVKU

CALCIFEROL BBP 7,5 mg/ml injekční roztok


2.  KVALITATIVNÍ A KVANTITATIVNÍ SLOŽENÍ

Jeden ml injekčního roztoku obsahuje ergocalciferolum 7,5 mg, což odpovídá 300 000 IU. Úplný seznam pomocných látek viz bod 6.1.

3.  LÉKOVÁ FORMA

Injekční roztok.
Popis přípravku: čirý, světle žlutý až žlutý olejový roztok.


4.  KLINICKÉ ÚDAJE

4.1  Terapeutické indikace

Dospělí:
Léčba deficitu vitaminu D v důsledku jeho malabsorpce
Léčba deficitu vitaminu D při nedostatečné expozici slunečnímu záření nebo nedostatečné
suplementaci vitaminu D
Léčba deficitu vitaminu D u osteoporózy (u symptomatického onemocnění nebo před léčbou inhibitory kostní resorpce).
Léčba deficitu vitaminu D při léčbě antikonvulzivy Prevence deficitu vitaminu D u predisponovaných pacientů

Pediatrická populace:
Léčba deficitu vitaminu D u nutriční rachitidy

4.2  Dávkování a způsob podání

Sérová koncentrace 25-OHD (kalcidiol) je indikátorem hodnot vitaminu D a používá se pro stanovení deficientních stavů. Normální hladina 25-OHD je >50 nmol/l). Za optimální se považuje koncentrace 25-OHD 75 nmol/l (30 μg/l) a vyšší.
Při dávkování přípravku je potřeba zohlednit individuální potřebu pacienta a aktuální doporučení pro
dávkování vitaminu D. Doporučené dávkování
Dospělí a starší pacienti:
Léčba deficitu vitaminu D v důsledku malabsorbce

Ergokalciferol 300 000 IU jednou za měsíc, po dobu 3 měsíců. Následuje udržovací dávka 300 000 IU
jednou za 6 nebo 12 měsíců.

1

Léčba deficitu vitaminu D při nedostatečné expozici slunečnímu záření nebo nedostatečné
suplementaci vitaminu D
Ergokalciferol 300 000 IU nebo 600 000 IU jednorázově, v případě potřeby lze dávku zopakovat.

Léčba deficitu vitaminu D u osteoporózy (u symptomatického onemocnění nebo před léčbou inhibitory kostní resorpce)
300 000 IU ergokalciferolu v jednorázové dávce, následované po 6-10 týdnech udržovací léčbou 800 -
2000 IU denně.

Léčba deficitu vitaminu D při léčbě antikonvulzivy
Ergokalciferol 450 000 IU v jednorázové dávce, následované po 9 týdnech udržovací dávkou 150 000 IU každé 3 měsíce.

Prevence deficitu vitaminu D
300 000 IU ergokalciferolu jedenkrát ročně, nejlépe na podzim

Pediatrická populace:
Léčba nutriční rachitidy
Děti 1 rok – 12 let: 150 000 IU ergokalciferolu v jednorázové dávce, následované udržovací dávkou
400 – 1000 IU denně
Děti nad 12 let věku: 300 000 IU ergokalciferolu v jednorázové dávce, následované udržovací dávkou
600 – 1000 IU denně
Vzhledem k síle přípravku není tento přípravek určen pro děti do jednoho roku věku. Zvláštní skupiny pacientů
Porucha funkce jater nebo ledvin
Doporučení pro úpravu dávkování nejsou k dispozici, je potřeba postupovat individuálně dle klinického stavu pacienta (viz také bod 4.4).

Způsob podání
Intramuskulární podání.

4.3  Kontraindikace

-  Hypersenzitivita na léčivou látku nebo na kteroukoli pomocnou látku uvedenou v bodě 6.1.

-  Hyperkalcemie a/nebo hyperkalciurie

-  Hypervitaminóza D

4.4 Zvláštní upozornění a opatření pro použití

Zvýšené opatrnosti je třeba při podávání přípravku pacientům se srdečním onemocněním, aterosklerózou, sarkoidózou a poruchou funkce ledvin.

Pacienti se srdečním onemocněním a arteriosklerózou jsou ohroženi poškozením orgánů, pokud dojde
k hyperkalcemii.

Ergokalciferol není vhodný k léčbě hypoparatyreózy.

Během podávání přípravku je potřeba zajistit dostatečný příjem vápníku.




2

Během léčby ergokalciferolem mají být monitorovány sérové hladiny kalcidiolu (25-OHD), alkalické
fosfatázy, vápníku, cholesterolu, fosfátů a hořčíku. Vápník a fosfáty mají být monitorovány také v moči.

4.5  Interakce s jinými léčivými přípravky a jiné formy interakce

Antikonvulziva
Současné podávání ergokalciferolu a antikonvulziv (např. karbamazepin, fenobarbital, fenytoin a primidon) může snižovat účinek ergokalciferolu s následným rozvojem hypokalcemie a sekundárním hyperparatyreózou.

Antacida obsahující soli hliníku (zásaditý uhličitan hlinitý, algeldrát, fosforečnan hlinitý)
Současné podávání ergokalciferolu a antacid obsahujících soli hliníku u pacientů s renální insuficiencí může vést ke zvýšeným plazmatickým hladinám hliníku v séru s projevy toxicity (encefalopatie,
křeče, kóma).

Thiazidová diuretika
Tyto látky zvyšují účinek ergokalciferolu s rizikem vzniku hyperkalcemie

Srdeční glykosidy (digoxin)
Současné podávání digitalisových glykosidů a ergokalciferolu může vést k srdečním arytmiím.

Účinnost ergokalciferolu mohou snižovat verapamil a další antagonisté vápníku. Kortikosteroidy a kalcitonin mohou snižovat účinnost ergokalciferolu funkčním antagonismem.

4.6  Fertilita, těhotenství a kojení
Těhotenství

Studie na zvířatech vykazovaly teratogenní a embryotoxické nežádoucí účinky na plod.
Nejsou k dispozici kontrolované studie s ergacalciferolem u lidí v těhotenství a u zvířat v období březosti.
Ergokalciferol v injekční formě se má v těhotenství používat pouze v případě, pokud potenciální přínos podávání převáží riziko vlivu na plod.

Hyperkalcemie v těhotenství u člověka má za následek vrozené poruchy u potomstva a novorozeneckou hypoparatyreózu.

Kojení
Ergokalciferol proniká v omezeném množství do mateřského mléka. Calciferol BBP se nemá podávat v období kojení vzhledem k vysokému obsahu ergokalciferolu.

Fertilita
Nejsou k dispozici žádné údaje.

4.7  Účinky na schopnost řídit a obsluhovat stroje

Nebyly provedeny žádné studie na schopnost řídit a obsluhovat stroje. Calciferol BBP nemá žádný nebo má zanedbatelný vliv na schopnost řídit nebo obsluhovat stroje.

4.8  Nežádoucí účinky

V následující tabulce jsou shrnuty nežádoucí účinky ergokalciferolu rozdělené do skupin podle terminologie MedDRA s uvedením frekvence výskytu: velmi časté (≥1/10); časté (≥1/100 až <1/10);

3

méně časté (≥1/1 000 až <1/100); vzácné (≥1/10 000 až < 1/1 000); velmi vzácné (<1/10 000), není známo (z dostupných údajů nelze určit):Vyhodnocení nežádoucích reakcí je založeno na následující definici frekvenci výskytu:

Nežádoucí úćinky jsou převážně způsobeny předávkováním ergokalciferolu, které může vyústit
v hyperkalcemii.

MedDRA třídy orgánových systémů    Frekvence     Nežádoucí účinek
Poruchy metabolismu a výživy        není známo     anorexie, žízeň Celkové poruchy a reakce v místě aplikace  není známo     malátnost
Gastrointestinální poruchy          není známo     nauzea, zvracení, průjem

Poruchy ledvin a močových cest       není známo     polyurie,
nefrolitiáza,
renální insuficience Poruchy kůže a podkožní tkáně       není známo     hyperhidróza


Poruchy nervového systému         není známo     bolest hlavy


Poruchy ucha a labyrintu           není známo     vertigo


Vyšetření                   není známo     zvýšená hladina vápníku v séru, zvýšená hladina vápníku v moči zvýšená hladina fosfátů v krvi zvýšená hladina fosfátů v moči snížení tělesné hmotnosti
Cévní poruchy                není známo     cévní kalcifikace,





Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku.
Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

Příznaky




4

Podávání vysokých dávek ergokalciferolu po dobu několika týdnů až měsíců může vést ke známkám předávkování, které může být manifestováno hyperkalcemií (viz část 4.8), hyperkalciurií a hyperfosfatemií. Současné podávání vápníku a fosfátů může vést k podobným abnormalitám.

Léčba

Mírná hyperkalcemie (2,65 – 2,9 mmol/l) u pacientů s normální vylučovací funkcí ledvin nevyžaduje zvláštní opatření – stačí pouze vysadit suplementaci vápníku a jiné léky zvyšující kalcemii.

Hyperkalcemie (> 2,9 mmol/l) – rehydratace pomocí infuzí fyziologického roztoku, zvýšení diurézy pomocí furosemidu, suplementace hořčíku a vápníku, podpůrná léčba podle klinického stavu pacienta. U pacientů s renální insuficiencí v oligurické fázi, kterým nelze intravenózně podávat fyziologický roztok, je indikována hemodialýza bezkalciovým dialyzačním roztokem.
Při poruchách srdečního rytmu je třeba zvážit podání betablokátorů.


5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: Vitamin D a analoga, ergokalciferol
ATC kód: A11CC01

Ergokalciferol vzniká působením ultrafialového záření na fungální steroid, ergosterol. Velmi malé množství ergokalciferolu se nachází přirozeně v potravě, nicméně ergokalciferol je nejpohotovějším zdrojem vitaminu D. Ergokalciferol je prakticky nerozpustný ve vodě, snadno rozpustný v ethanolu a v etheru, dobře rozpustný v mastných olejích.

Mechanismus účinku

Fyziologický význam ergokalciferolu spočívá v regulaci homeostázy vápníku a fosforu. Tento účinek je zajištěn působením na tři základní cílové tkáně: tenké střevo, kost a ledviny.
Tenké střevo: ergokalciferol reguluje vstřebávání vápníku, a to v proximální části tenkého střeva ovlivněním permeability enterocytů a ovlivněním intracelulárního transportu vápníku basolaterální membránou do extracelulární tekutiny. V proximální části tenkého střeva existují nejméně dva aktivní transportní systémy pro vápník, závislé na ergokalciferolu. V distální části tenkého střeva ovlivňuje ergokalciferol též aktivní transport vápníku a vedle toho též moduluje pasivní transport vápníku, který v této oblasti střeva probíhá dle koncentračního spádu.
Kost: přesný mechanismus působení ergokalciferolu na kost není dosud znám. Ovlivňuje kostní resorbci a proliferaci makrofágů a aktivitu osteoblastů v zóně mineralizace. Osteoblasty mají receptory pro ergokalciferol, které řídí jejich diferenciaci a další funkce.
Ledviny: ergokalciferol spolu s parathormonem regulují transport vápníku v distálním tubulu. Přibližně  80  %  vápníku  z  primární  moči  je  reabsorbováno  prostřednictvím  mechanismů ovlivňovaných ergokalciferolem a parathormonem. Mechanismus působení ergokalciferolu je podobný jako v tenkém střevě.
Mechanismus účinku vitaminu D (ergokalciferolu) na molekulární úrovni spočívá v jeho vazbě na specifický receptor pro „vitamin D“ lokalizovaný v jádře buněk. Tento receptor patří do skupiny
„steroidních jaderných“ receptorů. Po vazbě dochází k transkripci z oblastí genů regulovaných vitaminem D (homeostáza minerálů, metabolismus vitaminu D, energetický metabolismus organismu, buněčná diferenciace a proliferace, onkogeny, růstové faktory a řada dalších).

5.2  Farmakokinetické vlastnosti

Absorpce

5

Po intramuskulárním podání účinek ergokalciferolu nastupuje za 10 až 24 hodin. Maximálního účinku je dosaženo zhruba po 4 týdnech podávání a účinek přetrvává po dobu 2 měsíců a déle.

Distribuce
Ergokalciferol se váže na specifické transportní alfa2-globuliny a jeho vazba je velmi vysoká (kolem 99 %). Ergokalciferol dobře proniká do tkání a vytváří depo v tukové tkáni a játrech. Ergokalciferol dobře proniká placentou. Ergokalciferol proniká do mateřského mléka v koncentracích odpovídajících koncentracím plazmatickým.

Biotransformace
V játrech se ergokalciferol hydroxyluje na 25-hydroxy-ergokalciferol (25-OHD). Vysoká hladina
vitaminu D a zejména 25-hydroxy-ergokalciferolu tuto reakci zpomaluje (kontrola zpětnou vazbou).
V ledvinách se dále hydroxyluje na aktivní metabolity 1,25-dihydroxyergokalciferol a 24,25- dihydroxyergokalciferol s následně rovněž na trihydroxyderivát.
Pro biologické účinky vitaminu D je nutná jeho biotransformace na metabolity s vyšší biologickou aktivitou. To je důvodem, proč účinek nastává až po určité době latence.

Eliminace
Ergokalciferol se prakticky úplně vylučuje žlučí, a to ve formě metabolitů. Ve velmi malém množství
se ergokalciferol vylučuje močí.

5.3  Předklinické údaje vztahující se k bezpečnosti

Reprodukční studie provedené u zvířat prokázaly teratogenní účinek při podávání vysokých dávek ergokalciferolu  během  březosti.  Při  podávání  nízkých  suplementačních  dávek  nevykazoval ergokalciferol teratogenní nebo kancerogenní účinky. Ergokalciferol nemá mutagenní vlastnosti. U zvířat prostupuje ergolakciferol placentou a přechází do mateřského mléka.


6.  FARMACEUTICKÉ ÚDAJE

6.1  Seznam pomocných látek

Čištěný slunečnicový olej.

6.2  Inkompatibility

Vitamin D se váže na plasty, což může při intramuskulárním podávání vést ke ztrátám.

6.3  Doba použitelnosti

Doba použitelnosti přípravku před otevřením:
3 roky

6.4  Zvláštní opatření pro uchovávání

Uchovávejte přípravek při teplotě do 25 °C. Uchovávejte v původním obalu, aby byl přípravek chráněn před světlem.

6.5  Druh obalu a obsah balení

Druh obalu: 1ml neodlamovací skleněné ampulky, plastikový přířez, pilník, krabička 1ml odlamovací skleněné ampulky, plastikový přířez, krabička



6

Velikost balení: 1 ampulka po 1 ml
5 ampulek po 1 ml

Na trhu nemusí být všechny velikosti balení.

6.6  Zvláštní opatření pro likvidaci přípravku a pro zacházení s ním

Likvidace
Žádné zvláštní požadavky na likvidaci.

Zacházení s přípravkem
Přípravek je určen pouze pro jednorázové použití. Veškerý nepoužitý roztok zlikvidujte.

Před použitím se musí vizuálně zkontrolovat nepřítomnost částic, změna zbarvení a nepoškozenost
obalu.

Roztok lze použít pouze tehdy, pokud se jedná o čirý, světle žlutý až žlutý olejový roztok a je-li obal
neporušený.


7.  DRŽITEL ROZHODNUTÍ O REGISTRACI

BB Pharma a.s., Durychova 101/66, 142 00 Praha 4 – Lhotka, Česká republika


8.  REGISTRAČNÍ ČÍSLO(A)

86/672/69-S/C


9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 1969
Datum posledního prodloužení registrace: 17. 02. 2010


10.  DATUM REVIZE TEXTU

22. 8. 2019
























7
