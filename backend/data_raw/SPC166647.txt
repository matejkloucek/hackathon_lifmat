sp. zn. sukls252502/2020
SOUHRN ÚDAJŮ O PŘÍPRAVKU

1.   NÁZEV PŘÍPRAVKU
Vessel Due F 250 LSU měkké tobolky


2.   KVALITATIVNÍ A KVANTITATIVNÍ SLOŽENÍ
Jedna tobolka obsahuje sulodexidum 250 LSU (Lipasemic unit). Pomocné látky se známým účinkem:
sodná sůl propylparabenu: 0,13 mg na tobolku
sodná sůl ethylparabenu: 0,26 mg na tobolku

Úplný seznam pomocných látek viz bod 6.1.

3.   LÉKOVÁ FORMA

Měkké tobolky.
Popis přípravku: měkké, želatinové, oválné tobolky cihlově červené barvy obsahující suspenzi bílé až našedlé barvy


4.   KLINICKÉ ÚDAJE

4.1  Terapeutické indikace

Vessel Due F je indikován k léčbě dospělých.
Přípravek Vessel Due F je díky svým účinkům na krevní srážlivost, na endotel, lipolytickou aktivitu a reologické vlastnosti krve indikován k léčbě u následujících cévních onemocnění:
- choroby žilního systému (žilní trombóza a post-trombotický syndrom)
- choroby arteriálního systému (ischemická choroba srdeční, okluzivní onemocnění mozkových tepen, ischemická choroba dolních končetin)
- poruchy mikrocirkulace (diabetická mikroangiopatie)
- diabetes (diabetická makroangiopatie,  diabetická noha,  diabetická retinopatie,  diabetická
neufropatie, diabetická neuropatie)
- neurologické cévní poruchy (senilní deteriorace, prevence cévní mozkové příhody)
- v oftalmologii (prevence okluze a trombózy venae centralis retinae, makulární degenerace)
- v kardiologii (dlouhodobá léčba po infarktu myokardu, prevence vzniku intrakardiálních trombů)


4.2  Dávkování a způsob podání

Dávkování
Léčbu je vhodné zahájit parenterální aplikací sulodexidu v dávce 600 LSU (1 ampule) intramuskulárně nebo intravenózně jednou denně po dobu 10 – 20 dnů a u pacientů s vyšším rizikem trombóz po dobu až 30 dnů. Poté léčba pokračuje perorálním podáváním sulodexidu, obvykle 1-2 tobolky 2x denně po jídle. Podle klinického stavu pacienta může být přípravek podáván i cyklicky, obvykle po dobu 3-4

měsíců 2x ročně. Při přechodu pacienta z předchozí heparinizace nebo perorální kumarinové antikoagulační léčby není nutná úvodní parenterální aplikace sulodexidu. V těchto případech je nutná opatrnost a laboratorní kontrola k vyloučení potenciace účinků léčiv při vzájemné interakci odeznívajícího účinku předchozí antikoagulační léčby s nastupujícím účinkem sulodexidu.
Porucha funkce ledvin
U nemocných se selháním ledvin není třeba redukovat doporučenou dávku, je však nutné sledovat koagulační parametry a dávkování upravit podle zjištěných změn.

Porucha funkce jater
U nemocných se selháním jater není třeba redukovat doporučenou dávku, je však nutné sledovat koagulační parametry a dávkování upravit podle zjištěných změn.

Pediatrická populace
Bezpečnost a účinnost Vesselu Due F u dětí a dospívajících nebyla dosud stanovena. Žádná data nejsou
k dispozici.

Způsob podání 

Pokyny k tomuto léčivému přípravku před podáním jsou uvedeny v bodě 6.6.

4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1 nebo na
heparin a heparinové deriváty. Hemoragická diatéza

4.4  Zvláštní upozornění a opatření pro použití

V případě současného podávání přípravků s antikoagulačním účinkem je nutné pravidelně sledovat
koagulační parametry.

Vessel Due F obsahuje sodnou sůl propylparabenu a sodnou sůl ethylparabenu, které mohou způsobit alergické reakce (pravděpodobně zpožděné).

Tento léčivý přípravek obsahuje méně než 1 mmol (23mg) sodíku v tobolce, to znamená, že je
v podstatě „bez sodíku“.

Sledovatelnost
Aby se zlepšila sledovatelnost biologických léčivých přípravků, je třeba pečlivě zaznamenat název a číslo šarže podávaného přípravku.
4.5  Interakce s jinými léčivými přípravky a jiné formy interakce

Přípravek Vessel Due F může zesilovat účinky heparinu a perorálních antikoagulancií.
Účinek léčby může být v některých případech zvyšován současným podáním léků ovlivňujících agregaci trombocytů (kyselina acetylsalicylová, ibuprofen, fenylbutazol, indometacin, dipyridamol, dextran).
4.6  Fertilita, těhotenství a kojení

Těhotenství 
Údaje o podávání sulodexidu těhotným ženám jsou omezené (méně než 300 ukončených těhotenství)
nebo nejsou k dispozici.

Studie reprodukční toxicity na zvířatech nenaznačují přímé nebo nepřímé škodlivé účinky (viz bod 5.3). Podávání přípravku Vessel Due F v těhotenství se z preventivních důvodů nedoporučuje.

Kojení 
Není známo, zda se sulodexid / metabolity vylučují do lidského mateřského mléka nebo mateřského mléka zvířat. Nicméně údaje o jiných glykosaminoglykanech naznačují, že tyto látky nejsou vylučovány do mateřského mléka u zvířat.
Vzhledem k nedostatku údajů je lépe se podávání přípravku u kojících žen vyhnout.
4.7  Účinky na schopnost řídit a obsluhovat stroje

Přípravek Vessel Due F nemá žádný nebo má zanedbatelný vliv na schopnost řídit nebo obsluhovat
stroje.
4.8  Nežádoucí účinky
Klinické studie 
Klinické údaje pocházejí ze studií o celkovém počtu 3258 pacientů léčených standardními dávkami / časy v různých studiích.
Nežádoucí účinky související se sulodexidem byly klasifikovány podle MedDRA tříd orgánových systémů a konvence frekvence: velmi časté (≥ 1/10), časté (≥ 1/100 až < 1/10), méně časté (≥ 1/1 000 až < 1/100), vzácné (≥ 1/10 000 až < 1/1000), velmi vzácné (< 1/10000).


Třídy orgánových systémů podle databáze MedDRA

Poruchy nervového systému
Poruchy ucha a labyrintu
Gastrointestinální
poruchy
Poruchy kůže a podkožní tkáně
Celkové poruchy a reakce v místě aplikace

Časté




Závrať
Bolest v nadbřišku, průjem, bolesti žaludku, nevolnost
Vyrážka

Méně časté


Bolest hlavy


Nepříjemné pocity v břiše, dyspepsie, flatulence, zvracení Ekzém, erytém, kopřivka
Bolest v místě vpichu, hematom v místě vpichu

Velmi vzácné


Ztráta vědomí



Žaludeční krvácení, periferní otok

Post-marketingové zkušenosti 
Během období po schválení použití přípravku Vessel Due F byly hlášeny další nežádoucí účinky. Četnost výskytu těchto účinků není známa (nelze odhadnout z dostupných údajů).


Měkké tobolky:
Třídy orgánových systémů dle MedDRA

Není známo (z dostupných údajů nelze určit)


Poruchy krve a lymfatického systému Poruchy metabolismu a výživy
Gastrointestinální poruchy Poruchy kůže a podkožní tkáně
Poruchy reprodukčního systému a prsu
Anémie
Porucha metabolismu plazmatické bílkoviny Bolest břicha, gastrointestinální obtíže, meléna Angioedém, ekchymóza
Edém genitálu, erytém genitálií,
polymenorrhoea

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek 

4.9  Předávkování

Předávkování může vést ke krvácení. V případě předávkování je postup stejný jako při předávkování heparinem, tedy podání protamin sulfátu.

5.   FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: Antikoagulancia, antitrombotika, hepariny, ATC kód: B01AB11

Sulodexid je přírodní glykosaminoglykan složený ze středněmolekulárního heparinu (80%) a dermatanové složky (20%).
Mechanismus účinku 
Mechanismus účinku sulodexidu je komplexní a je dán především vlastnostmi jeho jednotlivých složek. Mechanismus antitrombotického účinku spočívá v inhibici aktivovaného plazmatického faktoru X (faktor Xa) cestou aktivace inhibitoru serinových proteáz - antitrombinu III (AT III). Výsledkem je snížení pohotovosti ke krevnímu srážení v plazmatickém systému, rovněž však i v procesu primární hemostázy, a zábrana narůstání trombu. Fibrinolýza je pozitivně ovlivněna stimulací uvolňování tkáňového aktivátoru plazminogenu (t-PA) a inhibicí inverzně působícího inhibitoru aktivátoru plazminogenu (PAI). Uvedené účinky jsou vyvolány především působením heparinové složky, zatímco dermatan vede zejména k ovlivnění uvolňování prostacyklinu a k inhibici dalšího inhibitoru krevního srážení - heparin-kofaktoru II (HCII). Dermatan navíc zřejmě stimuluje fibrinolytické mechanismy podobným způsobem jako heparinová složka, tedy stimulací uvolňování t-PA a inhibicí PAI. Hypofibrinogenemické účinky souvisí s největší pravděpodobností s profibrinolytickým působením sulodexidu, který se zřejmě neuplatňuje při fyziologických hladinách fibrinogenu, nýbrž pouze při hladinách patologicky zvýšených. Lipolytické účinky jsou způsobeny aktivací lipoproteinové lipázy, čehož se využívá i pro určení dávkování léčivého přípravku. Prokazované snížení viskozity plazmy je způsobeno hlavně tímto lipolytickým, ale zřejmě také hypofibrinogenemickým působením. V poslední době se dostává stále více do popředí protektivní a reparační působení na endotel, které vede k zábraně zvýšené adheze trombocytů, lymfocytů, monocytů a neutrofilů na stěnu cévní, aktivuje lokální tvorbu a uvolňování t-PA, působí tlumivě na růstové faktory, podporuje neoangiogenezi a zvyšuje přirozené antitrombotické vlastnosti endotelu.

5.2  Farmakokinetické vlastnosti

Absorpce:
Po perorální aplikaci dosahuje plazmatická koncentrace vrcholu nejprve za 1-2 hodiny a poté znovu za 4-6 hodin. Po 12 hodinách je plasmatická koncentrace prakticky neměřitelná, pak ale opět stoupá a od 24 do 48 hodin od podání zůstává stabilní. Tento farmakokinetický profil je dán tím, že se sulodexid po vstřebání chová jako endogenní glykosaminoglykan, je vychytáván převážně některými orgány

(ledviny, játra) a cévním endotelem a následně je opět uvolněn zpět do krevního oběhu.

Distribuce
Probíhá neustálá redistribuce léčivé látky mezi endotelem a orgány na straně jedné a centrálním prostorem na straně druhé. Stabilní koncentrace sulodexidu v krvi po 12 hodinách od podání je způsobena jeho pomalým uvolňováním z orgánů a cévního endotelu, kde je sulodexid vychytáván.
Ustáleného stavu je dosaženo asi za 96-114 hodin po opakovaném podání, tedy ve stejné době, kdy se začne projevovat farmakodynamický účinek.

Biotransformace
Sulodexid se biotransformuje v játrech a je vylučován převážně (do 96 hodin) močí (asi 55%) a žlučí
(23%).

Eliminace
Renální vylučování je nejdynamičtější v prvních 48 hodinách po podání, kdy se vyloučí 39,6% přípravku (0-12 hodin 17,6%, 24-48 hodin 22%). V době mezi 48-96 hodinami po podání, kdy je renální vylučování ukončeno, se vyloučí zbylých 14,9% přípravku. Vylučování žlučí je ukončeno po 48 hodinách. Průměrná doba, po jakou molekula sulodexidu zůstává v těle, je asi 15-60 hodin po nitrožilním podání a 24-41 hodin po perorálním podání, takže je vyloučeno nadměrné hromadění sulodexidu.
Celková radioaktivita nalezená ve stolici je 23 % v prvních 48 hodinách, po kterých nelze značené látky
detekovat.

5.3  Předklinické údaje vztahující se k bezpečnosti

Neklinické údaje získané na základě konvenčních farmakologických studií bezpečnosti, toxicity po opakovaném podávání, genotoxicity, reprodukční a vývojové toxicity neodhalily žádné zvláštní riziko pro člověka.


6.   FARMACEUTICKÉ ÚDAJE

6.1  Seznam pomocných látek

Sodná sůl lauroyl sarkosinu, koloidní bezvodý oxid křemičitý, triacetin.
Tobolka:
Želatina, glycerol, sodná sůl ethylparabenu, sodná sůl propylparabenu, oxid titaničitý, červený oxid železitý

6.2  Inkompatibility

Sulodexid jako kyselý polysacharid může nahodile reagovat s bazickými látkami, jako vitamin K,
B-komplex, hydrokortizon, hyaluronidáza, glukonát, kvarterní amonné soli, chloramfenikol,
tetracyklin, streptomycin.

6.3  Doba použitelnosti

5 let

6.4  Zvláštní opatření pro uchovávání

Uchovávejte při teplotě do 30°C.

6.5  Druh obalu a obsah balení

PVC/PVDC/Al transparentní blistr, krabička. Velikost balení: 50, 60 nebo 120 tobolek
Na trhu nemusí být všechny velikosti balení.

6.6  Zvláštní opatření pro likvidaci přípravku

Žádné zvláštní požadavky.
Veškerý nepoužitý léčivý přípravek nebo odpad musí být zlikvidován v souladu s místními požadavky.

7.   DRŽITEL ROZHODNUTÍ O REGISTRACI
Alfasigma S.p.A., Via Ragazzi del ‘99, n. 5, 40133 Boloňa (BO), Itálie

8.   REGISTRAČNÍ ČÍSLO(A)

85/669/92-C


9.   DATUM PRVNÍ REGISTRACE / PRODLOUŽENÍ REGISTRACE

Datum první registrace: 16.9.1992
Datum posledního prodloužení registrace: 21.5.2014


10.   DATUM REVIZE TEXTU
7. 1. 2021
