Sp. zn. sukls287441/2020

SOUHRN ÚDAJŮ O PŘÍPRAVKU

1.   NÁZEV PŘÍPRAVKU

Lanbica 50 mg potahované tablety

2.  KVALITATIVNÍ A KVANTITATIVNÍ SLOŽENÍ
Jedna potahovaná tableta obsahuje bicalutamidum 50 mg. Pomocná látka se známým účinkem
Jedna tableta obsahuje 60,44 mg monohydrátu laktosy. Úplný seznam pomocných látek viz bod 6.1.

3.  LÉKOVÁ FORMA

Potahovaná tableta.
Bílá, kulatá, bikonvexní, potahovaná tableta s vyraženým BCM 50 na jedné straně.


4.  KLINICKÉ ÚDAJE

4.1  Terapeutické indikace
Léčba pokročilého stádia karcinomu prostaty v kombinaci s léčbou analogem LHRH (luteinising
hormone-releasing hormone) nebo chirurgickou kastrací.

4.2  Dávkování a způsob podání
Dávkování
Dospělí muži, včetně těch starších: Obvyklá dávka je jedna 50mg tableta perorálně jednou denně.

Léčba bikalutamidem má být zahájena alespoň 3 dny před zahájením léčby analogem LHRH nebo ve stejnou dobu, kdy byla provedena chirurgická kastrace.
Speciální populace
Porucha funkce ledvin
Pro pacienty s poruchou funkce ledvin není nutná žádná úprava dávky.
Porucha funkce jater
Pro pacienty s mírnou poruchou funkce jater není nutná žádná úprava dávkování. U pacientů se
středně těžkou až těžkou poruchou funkce jater může dojít ke zvýšené kumulaci přípravku (viz bod
4.4).
Pediatrická populace
Bikalutamid není indikován k léčbě dětí a dospívajících (viz bod 4.3).

Způsob podání
Tablety se polykají celé a zapíjejí se tekutinou.

4.3  Kontraindikace


1

Bikalutamid je kontraindikován u žen a dětí (viz bod 4.6).

Hypersenzitivita na léčivou látku nebo na kteroukoli pomocnou látku uvedenou v bodě 6.1.

Společné podávání terfenadinu, astemizolu nebo cisapridu s přípravkem Lanbica je kontraindikováno
(viz bod 4.5).

4.4  Zvláštní upozornění a opatření pro použití

Zahájení léčby má probíhat pod dohledem specializovaného lékaře.
Bikalutamid je výrazně metabolizován v játrech. Údaje naznačují, že u osob se závažnou poruchou jaterních funkcí může být eliminace zpomalená, což může vést ke zvýšené kumulaci bikalutamidu. Proto by bikalutamid měl být pacientům se středně těžkou až těžkou poruchou funkce jater podáván s opatrností.

Vzhledem k možnosti jaterních změn je třeba provádět opakovaná vyšetření jaterních testů. Očekává se, že většina změn se objeví v průběhu prvních 6 měsíců léčby bikalutamidem.

Závažná porucha funkce jater a selhání jater byla při užívání bikalutamidu pozorována zřídka a byly
hlášeny fatální případy (viz bod 4.8). Léčba bikalutamidem má být ukončena, pokud jsou změny jaterních funkcí závažné.
U pacientů (mužů) bylo v souvislosti s podáváním LHRH agonistů pozorováno zhoršení glukosové tolerance. To se může projevit jako diabetes nebo jako ztráta glykemické kontroly u pacientů s již existujícím diabetem. U pacientů dostávajících bikalutamid v kombinaci s agonisty LHRH je proto třeba zvážit monitorováni glukosy v krvi.

Je prokázáno, že bikalutamid inhibuje cytochrom P450 (CYP 3A4), proto pokud je podáván společně s léky, které jsou metabolizovány zvláště CYP 3A4, je třeba pacientům věnovat zvláštní pozornost (viz bod 4.3 a 4.5).

Pacienti se vzácnými dědičnými problémy s intolerancí galaktosy, úplným nedostatkem laktasy nebo
malabsorpcí glukosy a galaktosy nemají tento přípravek užívat.

Tento léčivý přípravek obsahuje méně než 1 mmol (23 mg) sodíku v jedné tabletě, to znamená, že je
v podstatě „bez sodíku“.
Androgen-deprivační léčba může prodlužovat QT interval.
Před zahájením léčby bikalutamidem má lékař zvážit poměr přínosů a rizik, včetně rizika Torsade de pointes, u pacientů s rizikovými faktory pro prodloužení QT intervalu v anamnéze a u pacientů
souběžně užívajících léčivé přípravky, které mohou prodlužovat QT interval (viz bod 4.5).
4.5  Interakce s jinými léčivými přípravky a jiné formy interakce

Nejsou k dispozici žádné důkazy o farmakodynamických nebo farmakokinetických interakcích mezi
bikalutamidem a LHRH analogy.
In vitro studie prokázaly, že R-enantiomer bikalutamidu je inhibitor CYP 3A4 s menším inhibičním účinkem na aktivitu CYP 2C9, 2C19 a 2D6.

Ačkoli klinické studie používající antipyrin jako marker aktivity cytochromu P450 (CYP) neprokázaly žádný průkaz možných lékových interakcí s bikalutamidem, průměrná expozice midazolamu (AUC) byla po společném podávání s bikalutamidem po dobu 28 dnů zvýšena na 80 %. U léků s úzkým
terapeutickým indexem může být i takové zvýšení významné. Proto je společné podávání
s terfenadinem, astemizolem a cisapridem kontraindikováno (viz bod 4.3) a společnému podávání


2

bikalutamidu s přípravky, jako jsou cyklosporin a blokátory kalciových kanálů, má být věnována zvláštní pozornost. U těchto léků může být nutné snížení dávky, zvláště pokud dochází k zesílení účinku nebo k nežádoucím účinkům. U cyklosporinu je po zahájení nebo přerušení léčby
bikalutamidem doporučeno pečlivé monitorování plazmatických koncentrací a klinického stavu.

Pokud je bikalutamid předepisován s dalšími léky, které inhibují lékovou oxidaci, např. cimetidin a ketokonazol, je třeba tomu věnovat zvláštní pozornost. Teoreticky by toto mohlo vést ke zvýšení plazmatických koncentrací bikalutamidu a zvýraznění nežádoucích účinků.
Studie in vitro prokázaly, že bikalutamid může vytěsňovat kumarinové antikoagulans warfarin z jeho vazebného místa. Pokud je nutné zahájit léčbu bikalutamidem u pacientů, kteří již užívají kumarinová antikoagulancia, je třeba pečlivě monitorovat protrombinový čas.

Kvůli souvislosti androgen-deprivační léčby a prodloužení QT intervalu má být pečlivě zvážena
souběžná léčba bikalutamidem s léčivými přípravky, o kterých je známo, že prodlužují QT interval, a léčba přípravky, které mohou vyvolat Torsade de pointes, jako antiarytmika třídy I A (např. chinidin, disopyramid), třídy III (např. amiodaron, sotalol, dofetilid, ibutilid), metadon, moxifloxacin,
antipsychotika a další (viz bod 4.4.).

Pediatrická populace
Interakční studie byly prováděny pouze u dospělých.


4.6  Fertilita, těhotenství a kojení
Bikalutamid je u žen kontraindikován, proto nesmí být podáván těhotným ženám ani kojícím matkám.

4.7  Účinky na schopnost řídit a obsluhovat stroje

Je nepravděpodobné, že by bikalutamid ovlivňoval schopnost řídit a obsluhovat stroje. Je však třeba zmínit, že občas může vyvolávat ospalost. Pacientům, kterých se to týká, má být věnována zvláštní pozornost.

4.8  Nežádoucí účinky
V tomto bodě jsou nežádoucí účinky definovány následovně: Velmi časté (≥1/10); časté (≥1/100 až
<1/10); méně časté (≥1/1000 až <1/100); vzácné (≥1/10000 až <1/1000); velmi vzácné (<1/10000), není známo (z dostupných údajů nelze určit).

Tabulka 1: Frekvence nežádoucích účinků
Třídy orgánových systémů    Frekvence        Příhoda

Poruchy krve a lymfatického systému
Velmi časté       Anémie
Poruchy imunitního systému    Méně časté        Hypersenzitivita, angioedém a
kopřivka
Poruchy metabolismu a výživy   Časté           snížená chuť k jídlu

Psychiatrické poruchy       Časté           Snížení libida, deprese

Poruchy nervového systému   Velmi časté

Časté
Závrať

Somnolence

Srdeční poruchy          Časté           Infarkt myokardu (byly hlášeny fatální případy)⁴, srdeční selhání ⁴


3

Není známo       Prodloužení QT intervalu (viz
bod 4.4 a 4.5)
Cévní poruchy           Velmi časté        Návaly horka

Respirační, hrudní a mediastinální poruchy
Méně časté       Intersticiální plicní
onemocnění⁵ (byly hlášeny fatální případy)
Gastrointestinální poruchy     Velmi časté       Bolest břicha, zácpa, nauzea
Časté          Dyspepsie, flatulence
Poruchy jater a žlučových cest   Časté          Hepatotoxicita, žloutenka, hypertransaminázémie¹
Vzácné         Jaterní selhání² (byly hlášeny fatální případy)

Poruchy kůže a podkožní tkáně  Časté


Vzácné
Alopecie,
hirsutismus/obnovení růstu vlasů, suchá kůže, vyrážka

Fotosenzitivní reakce
Poruchy ledvin a močových cest  Velmi časté       Hematurie

Poruchy reprodukčního systému
a prsu

Celkové poruchy a reakce v místě aplikace
Velmi časté       Gynekomastie a pocit pnutí
v prsu³
Časté          Erektilní dysfunkce
Velmi časté       Astenie, otok

Časté          Bolest na hrudi
Vyšetření              Časté           Nárůst tělesné hmotnosti

¹    Jaterní změny jsou jen zřídka závažné a často byly přechodné, odezněly nebo se zlepšily
v průběhu léčby nebo po přerušení léčby.
²    Zaznamenáno jako nežádoucí účinek přípravku po vyhodnocení post-marketingových údajů.
Četnost byla stanovena z výskytu hlášení nežádoucího účinku jaterního selhání u pacientů léčených 150 mg bikalutamidu v otevřené větvi studií EPC.
³   Mohou být zmírněny současnou kastrací.
⁴    Pozorováno ve farmakoepidemilogické studii LHRH agonistů a antiandrogenů užívaných
k léčbě rakoviny prostaty. Riziko se zdálo být zvýšeno při užívání 50 mg bikalutamidu
v kombinaci s LHRH agonisty, ale zvýšení rizika nebylo patrné při užití 150 mg bikalutamidu
v monoterapii léčby rakoviny prostaty.
⁵    Zaznamenáno jako nežádoucí účinek přípravku po vyhodnocení post-marketingových údajů.
Četnost byla stanovena z výskytu hlášení nežádoucího účinku intersticiální pneumonie
v randomizované 150 mg léčebné periodě studií EPC.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9  Předávkování

Nebyl hlášen žádný případ předávkování. Neexistuje specifické antidotum; léčba má být
symptomatická. Dialýza pravděpodobně nebude účinná, protože bikalutamid je významně vázán na


4

plazmatické proteiny a není vylučován v nezměněné formě močí. Jsou indikována obecná podpůrná opatření, včetně častého monitorování vitálních známek.


5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: anti-androgeny, ATC kód: L02B B03 Mechanismus účinku
Bikalutamid je nesteroidní antiandrogen, prostý jiné endokrinní aktivity. Váže se na androgenní
receptory bez aktivace genové exprese a tím inhibuje androgenní stimul. Důsledkem této inhibice je
regrese nádoru prostaty. Klinicky může u podsouboru pacientů vést vysazení bikalutamidu k
„syndromu z vysazení antiandrogenů“.

Bikalutamid je racemát s antiandrogenním účinkem, který je přítomný téměř výhradně jako (R)- enantiomer.

5.2  Farmakokinetické vlastnosti

Absorpce
Bikalutamid je po perorálním podání velmi dobře absorbován. Není prokázáno, že by jídlo mělo klinicky významný účinek na jeho biologickou dostupnost.

Distribuce
Bikalutamid se silně váže na proteiny (racemát 96 % (R)-enantiomer >99 %) a rozsáhle se
metabolizuje (oxidací a glukuronidací): jeho metabolity se eliminují ledvinami a žlučí v přibližně stejných podílech.

Biotransformace
(S)-enantiomer je relativně rychle odstraňován v porovnání s (R)-enantiomerem, jehož plazmatický poločas eliminace je asi 1 týden.
Při pravidelném podávání bikalutamidu jednou denně se (R)-enantiomer kumuluje asi desetinásobně v plazmě, v důsledku dlouhého eliminačního poločasu.
Při každodenním podávání bikalutamidu v dávce 50 mg se v rovnovážném stavu pozorují plasmatické koncentrace (R)-enantiomeru přibližně 9 mikrogramů/ml. V rovnovážném stavu přispívá hlavní aktivní (R)-enantiomer k celkovému počtu obíhajících enantiomerů 99 %.
Eliminace
V klinické studii střední hodnota koncentrace R-bikalutamidu ve spermatu mužů léčených
bikalutamidem v dávce 150 mg byla 4,9 mikrogramů/ml. Množství bikalutamidu potenciálně
dodaného během styku partnerce je nízké a rovná se přibližně 0,3 mikrogramů /kg. Tato hodnota je
pod hodnotou potřebnou k navození změn u potomstva laboratorních zvířat.

Zvláštní populace
Farmakokinetika (R)-enantiomeru není ovlivněna věkem, poruchou funkce ledvin ani mírnou či
středně těžkou poruchou funkce jater. Existují důkazy, že u subjektů s těžkou poruchou funkce jater se (R)-enantiomer z plasmy eliminuje pomaleji.

5.3  Předklinické údaje vztahující se k bezpečnosti

Bikalutamid je u zvířat silný antiandrogen a induktor oxidačních enzymů se smíšenou funkcí. Změny cílových orgánů u zvířat včetně indukce tumoru, mají vztah k těmto aktivitám. Žádný z těchto nálezů z preklinických studií nemá zřejmě vliv na léčbu pacientů s pokročilým karcinomem prostaty.

5

6.   FARMACEUTICKÉ ÚDAJE

6.1  Seznam pomocných látek

Jádro tablety Monohydrát laktosy Krospovidon Povidon K 29-32 Magnesium-stearát Natrium-lauryl-sulfát
Potah tablety Monohydrát laktosy Hypromelosa Makrogol 4000
Oxid titaničitý (E171).

6.2  Inkompatibility

Neuplatňuje se.
6.3  Doba použitelnosti

5 let

6.4  Zvláštní opatření pro uchovávání

Tento léčivý přípravek nevyžaduje žádné zvláštní podmínky uchovávání.

6.5  Druh obalu a obsah balení
PVC/PE/PVDC/Al blistr, krabička Velikost balení
5, 7, 10, 14, 20, 28, 30, 40, 50, 56, 80, 84, 90, 98, 100, 140, 200 nebo 280 potahovaných tablet.
Na trhu nemusí být všechny velikosti balení.


6.6   Zvláštní opatření pro likvidaci přípravku a pro zacházení s ním

Žádné zvláštní požadavky.


7.   DRŽITEL ROZHODNUTÍ O REGISTRACI

Sandoz s.r.o., Na Pankráci 1724/129, 140 00 Praha 4 - Nusle, Česká republika

8.   REGISTRAČNÍ ČÍSLO

44/517/07-C

9.   DATUM PRVNÍ REGISTRACE/PRODLOUŽENÍ REGISTRACE

Datum první registrace: 15. 8. 2007
Datum posledního prodloužení registrace: 28. 7. 2011



6

10.  DATUM REVIZE TEXTU

21. 12. 2020












































































7
