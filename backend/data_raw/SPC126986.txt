sp.zn.sukls229456/2018

SOUHRN ÚDAJŮ O PŘÍPRAVKU

1. NÁZEV PŘÍPRAVKU

Ichtoxyl 90 mg/g mast

2. KVALITATIVNÍ A KVANTITATIVNÍ SLOŽENÍ
Jeden gram masti obsahuje ichthammolum 90 mg. Pomocná látka se známým účinkem: tuk z ovčí vlny Úplný seznam pomocných látek viz bod 6.1.
3. LÉKOVÁ FORMA
Mast
Popis přípravku: homogenní, suspenzně-emulzní mast hnědočerné barvy, konzistence vaseliny, charakteristického pachu po ichthamolu.

4. KLINICKÉ ÚDAJE

4.1.Terapeutické indikace
lchtoxyl se používá u dospělých a dětí starších než 1 rok k lokální léčbě při kožních
onemocněních (impetiginizovaný ekzém a některé formy mikrobiálního ekzému, např. při paratraumatickém ekzému, ekzému prsních bradavek, při retroaurikulárním ekzému), při hnisavých kožních onemocněních (folikulitidách, furunklech, karbunklech, axilární
hidrosadenitidě, úporném impetigu, stafylokokovém paronychiu, vegetující pyodermii apod.), při infikovaných plísňových onemocněních, u omrzlin, u proleženin, u počínajícího nežitu a při trudovitosti.

4.2. Dávkování a způsob podání
Dávkování 
Dávkování je individuální, obvykle se mast nanáší v tenké vrstvě 2 – 3x denně na postižená místa. Délka léčby je různá, v závislosti na druhu, rozsahu a rychlosti hojení onemocnění.

Pediatrická populace
Děti starší než 1 rok mohou používat Ichtoxyl mast pouze na doporučení lékaře.

Způsob podání 
Mast je možné rovněž nanést na gázu, přiložit na postiženou plochu a opatřit obvazem.






1/4

4.3. Kontraindikace
Hypersenzitivita na léčivou látku nebo na kteroukoli pomocnou látku uvedenou v bodě 6.1.
Dále při akutním dráždivém zánětu kůže a při akutním ekzému. Ichtoxyl se také nesmí používat na sliznice a do očí.

4.4. Zvláštní upozornění a opatření pro použití
Místa ošetřená Ichtoxylem není vhodné vystavovat slunečnímu záření.
Při nanášení přípravku na nechráněnou pokožku může dojít k zašpinění prádla.
Přípravek obsahuje tuk z ovčí vlny. Může způsobit místní kožní reakce (např. kontaktní
dermatitidu).

4.5. Interakce s jinými léčivými přípravky a jiné formy interakce
Ichtoxyl mast se nesnáší s řadou látek (jód apod.). Léčivá látka ichthamol může zvýšit
účinnost některých kožních léků, např. přípravků s obsahem kortikosteroidních hormonů,
chloramfenikolu, heparinu apod. Proto není vhodné nanášet na stejné místo současně
s Ichtoxylem jiné přípravky pro lokální použití.

4.6. Fertilita, těhotenství a kojení
Nejsou zkušenosti s používáním přípravku u těhotných a kojících žen.
Těhotné nebo kojící ženy mohou používat Ichtoxyl pouze na doporučení lékaře.

4.7. Účinky na schopnost řídit a obsluhovat stroje
Ichtoxyl nemá žádný nebo má zanedbatelný vliv na schopnost řídit nebo obsluhovat stroje.

4.8. Nežádoucí účinky
V následující tabulce jsou uvedeny nežádoucí účinky Ichtoxylu rozdělené do skupin podle terminologie MedDRA s uvedením frekvence výskytu: velmi časté (≥ 1/10); časté (1/100 až < 1/10); méně časté (1/1 000 až < 1/100); vzácné (1/10 000 až < 1/1 000); velmi vzácné (< 1/10 000), není známo (z dostupných údajů nelze určit).


Třídy orgánových systémů podle
MedDRA

Poruchy kůže a podkožní tkáně

Poruchy imunitního systému Celkové poruchy a
reakce v místě
aplikace
Nežádoucí účinky

pruritus, pálení kůže, erytém, polékový kožní výsev
hypersenzitivita
Zduření v místě aplikace
Frekvence

Není známo


Není známo Není známo

Obvykle jsou tyto projevy výsledkem bezprostředního podráždění, záhy pominou a není třeba léčení přerušit. Při pochybnostech je vhodné poradit se neprodleně s ošetřujícím lékařem.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje
to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:


2/4

Státní ústav pro kontrolu léčiv Šrobárova 48
100 41, Praha 10
Webové stránky: www.sukl.cz/nahlasit-nezadouci-ucinek



4.9. Předávkování
Při předávkování může dojít k projevům podráždění kůže.

5 . FARMAKOLOGICKÉ VLASTNOSTI

Farmakoterapeutická skupina: Antipsoriatika pro lokální aplikaci, dehty
ATC kód: D05AA

5.1. Farmakodynamické vlastnosti
lchtoxyl je mast pro zevní použití na kůži, obsahující jako hlavní léčivou látku léčebný dehet ichthamol, který působí protisvědivě, protizánětlivě, snižuje tvorbu mazu (působí antiseboroicky), má mírný dezinfekční účinek a zvyšuje kožní prokrvení.
5.2. Farmakokinetické vlastnosti
Absorpce
Mast se snadno vstřebává i neporušenou kůží.

Eliminace
Léčivá látka se vylučuje ledvinami do moči.
5.3. Předklinická údaje vztahujíci se k bezpečnosti
Bezpečnost použití přípravku byla ověřena v dlouholeté klinické praxi. Předklinické studie nejsou známy.

6 . FARMACEUTICKÉ ÚDAJE

6.1. Seznam pomocných látek
peroxoboritan sodný, oxid vápenatý, síran draselno-hlinitý, tuk z ovčí vlny, žlutá vazelína, čištěná voda
6.2. Inkompatibility
Neuplatňuje se.
6.3. Doba použitelnosti
4 roky

6.4. Zvláštní opatření pro uchovávaní

Uchovávejte při teplotě do 25 °C.




3/4

6.5. Druh obalu a obsah balení

Druh obalu: hliníková tuba uzavřená membránou, šroubovací PP uzávěr s propichovacím trnem, krabička

Balení: 30 g masti

6.6. Zvláštní opatření pro likvidaci přípravku a pro zacházení s ním

Veškerý nepoužitý léčivý přípravek nebo odpad musí být zlikvidován v souladu s místními požadavky.
7. DRŽITEL ROZHODNUTÍ O REGISTRACI
Herbacos Recordati s.r.o., Štrossova 239, 530 03 Pardubice, Česká republika
8. REGISTRAČNÍ ČÍSLO
46/805/99-C

9. DATUM PRVNÍ REGISTRACE/PRODLOUŽENÍ REGISTRACE
Datum první registrace: 22.12. 1999
Datum posledního prodloužení registrace: 13.8.2014

10. DATUM REVIZE TEXTU

27. 6. 2018



































4/4
