sp.zn. sukls143159/2019

SOUHRN ÚDAJŮ O PŘÍPRAVKU


1.   NÁZEV PŘÍPRAVKU
LINDYNETTE 20
75/20 mikrogramů obalené tablety


2.   SLOŽENÍ KVALITATIVNÍ I KVANTITATIVNÍ
Jedna obalená tableta obsahuje gestodenum 75 mikrogramů a ethinylestradiolum 20 mikrogramů.
Pomocné látky se známým účinkem: jedna obalená tableta obsahuje 37,17 mg monohydrátu laktosy a 19,66 mg sacharosy.
Úplný seznam pomocných látek viz bod 6.1.


3.   LÉKOVÁ FORMA
Obalené tablety
Světle žluté kulaté bikonvexní cukrem obalené tablety, obě strany bez potisku.


4.   KLINICKÉ ÚDAJE
4.1  Terapeutické indikace
Prevence otěhotnění.
Rozhodnutí předepsat přípravek Lindynette 20 by mělo být provedeno po zvážení jednotlivých současných rizikových faktorů ženy, zvláště rizikových faktorů pro žilní tromboembolismus (VTE), a toho, jaké je riziko VTE u přípravku Lindynette 20 v porovnání s dalšími přípravky CHC (viz body 4.3 a 4.4).


4.2  Dávkování a způsob podání
Dávkování
Jak se přípravek Lindynette 20 užívá
Tablety obsahují léčivé látky (aktivní tablety).
Tablety se musí užívat v pořadí uvedeném na blistru každý den přibližně ve stejnou denní dobu. Užívá se jedna tableta denně po 21 po sobě jdoucích dní, dále následuje 7denní přestávka v užívání. Následující den po přestávce v užívání se začínají užívat tablety z nového blistru. Krvácení z hormonálního spádu obvykle začíná 2. - 3. den po užití poslední tablety a nemusí skončit do zahájení užívání z nového blistru.

Jak začít užívat přípravek Lindynette 20
Pokud (v předchozím měsíci) nebyla podávána žádná hormonální antikoncepce
Začíná se prvním dnem menstruačního cyklu (tj. prvním dnem menstruačního krvácení). Užívání je možno zahájit také 2. - 7. den cyklu (např. v neděli), avšak v tomto případě se doporučuje používat po dobu prvních 7 dní prvního cyklu užívání tablet ještě doplňkovou bariérovou antikoncepční metodu (např. kondom se spermicidy).


1/19

Přechod z jiného CHC (kombinovaná hormonální antikoncepce)
Žena má přednostně užít první tabletu přípravku Lindynette 20 následující den po užití poslední aktivní tablety předchozí CHC, nejpozději však v den následující po obvyklém intervalu bez užívání tablet nebo po období užívání tablet bez léčivé látky.

Přechod z přípravků obsahujících pouze progestogen (antikoncepční tablety obsahující jen
progestogen, injekce, implantát) nebo z nitroděložního systému uvolňujícího progestogen (IUS)
-  Žena může přejít kterýkoli den z antikoncepčních tablet  obsahujících jen progestogen tak, že následující den začne místo nich užívat přípravek Lindynette 20.
-  Podávání přípravku Lindynette 20 musí být zahájeno v den odstranění implantátu či nitroděložního tělíska.
-  Podávání přípravku Lindynette 20 musí být zahájeno v den, kdy má být podána další injekce.
Žena má být vždy upozorněna na nutnost použít ještě doplňkovou nehormonální metodu antikoncepce po dobu prvních 7 dní podávání přípravku Lindynette 20.

Užívání po potratu v prvním trimestru
Užívání může začít okamžitě. Doplňková antikoncepce není nutná.

Užívání přípravku po porodu nebo po potratu ve druhém trimestru
Vzhledem ke zvýšenému riziku tromboembolie v časném poporodním období by užívání přípravku Lindynette 20 nemělo začít dříve, než 28 dní po porodu u nekojících matek, nebo po potratu ve druhém trimestru. Ženy mají být upozorněny, že po prvních 7 dní užívání tablet mají současně používat dodatečnou nehormonální metodu antikoncepce. Pokud však již došlo k pohlavnímu styku, je třeba před zahájením užívání přípravku Lindynette 20 vyloučit těhotenství nebo počkat na první menstruační krvácení (viz také bod 4.4 Tromboembolická nemoc a arteriální tromboembolie a bod
4.6).

Zapomenutí užít tabletu
Pokud dojde k opomenutí užít tabletu a zvláště pokud zapomenuté tablety překročí do období intervalu bez užívání tablet, může dojít ke snížení antikoncepčního účinku.
•  Když žena zapomene užít jednu tabletu, měla by si ji vzít nejpozději do 12 hodin od obvyklé doby užívání. Další tablety se užívají v obvyklou dobu.
•  Jestliže doba od užití poslední tablety přesáhne 12 hodin, antikoncepční ochrana může být snížena. Poslední zapomenutá tableta se má užít co nejdříve, jakmile si to žena uvědomí. Další tablety se užívají v obvyklou dobu, a to i v případě, že by v jeden den měly být užity dvě tablety. Avšak po následujících 7 dní je nutné používat nějakou doplňkovou nehormonální antikoncepční metodu.
Jestliže těchto 7 dní přesáhne přes poslední tabletu v blistru, po užití poslední tablety z prvního blistru se následující den pokračuje užitím první tablety z následujícího blistru. Tím se zabrání prodloužení přestávky v užívání tablet, což by mohlo zvýšit riziko vzniku ovulace.
V tomto případě není pravděpodobné, že by se krvácení z hormonálního spádu dostavilo před využíváním tablet z druhého blistru, ale v období užívání tablet může dojít ke špinění nebo ke krvácení ze spádu. Nedojde-li ke krvácení z hormonálního spádu ani po doužívání druhého blistru, je třeba nejprve vyloučit možnost těhotenství a teprve poté přípravek znovu začít užívat.





2/19

Rady pro případ zvracení / průjmu
Dojde-li ke zvracení nebo průjmu do 4 hodin po užití tablety, nemusí dojít k úplnému vstřebání obsažených látek. V takovém případě se postupuje jako při zapomenuté tabletě (viz výše). Žena musí užít samostatnou tabletu (tablety) z náhradního blistru.

Jak prodloužit cyklus
Prodloužení cyklu žena docílí, jestliže místo přestávky mezi blistry užívá bez přerušení tablety z nového blistru přípravku Lindynette 20. Období bez menstruačního krvácení může trvat podle přání ženy až do využívání druhého blistru. V průběhu však může dojít ke krvácení z průniku nebo ke špinění. K pravidelnému užívání přípravku Lindynette 20 se pak žena vrací po 7 dnech přestávky v užívání mezi blistry.


4.3  Kontraindikace
Kombinovaná hormonální antikoncepce (CHC) by se neměla používat u následujících stavů: -
Přítomnost nebo riziko žilního tromboembolismu (VTE)
-  žilní tromboembolismus - současný žilní tromboembolismus (léčený pomocí antikoagulancií) nebo anamnéza VTE (např. hluboká žilní trombóza [DVT] nebo plicní embolie [PE])
-  známá dědičná nebo získaná predispozice pro žilní tromboembolismus, jako je rezistence na APC (včetně faktoru V Leiden), deficit antitrombinu III, deficit proteinu C, deficit proteinu S
- velký chirurgický zákrok s déletrvající imobilizací (viz bod 4.4)
-  vysoké riziko žilního tromboembolismu v důsledku přítomnosti více rizikových faktorů (viz bod 4.4);
-  Přítomnost nebo riziko arteriálního tromboembolismu (ATE)
-  arteriální tromboembolismus - současný arteriální tromboembolismus, anamnéza arteriálního tromboembolismu (např. infarkt myokardu) nebo prodromální stav (např. angina pectoris)
-  cerebrovaskulární onemocnění - současná cévní mozková příhoda, anamnéza cévní mozkové příhody nebo prodromálního stavu (např. tranzitorní ischemická ataka, TIA)
-  známá hereditární nebo získaná predispozice k arteriálnímu tromboembolismu, jako je hyperhomocysteinemie a antifosfolipidové protilátky (antikardiolipinové protilátky, lupus antikoagulans)
-  anamnéza migrény s fokálními neurologickými příznaky
-  vysoké riziko arteriálního tromboembolismu v důsledku vícečetných rizikových faktorů (viz bod 4.4) nebo přítomnosti jednoho závažného rizikového faktoru, jako je:
-  diabetes mellitus s cévními příznaky
-  závažná hypertenze
-  závažná dyslipoproteinemie
-  Hypersenzitivita na léčivé látky nebo na kteroukoli z pomocných látek uvedenou v bodě 6.1
-  Trombogenní valvulopatie
-  Trombogenní poruchy srdeční frekvence
-  Dědičná nebo získaná trombofilie
-  Diagnostikovaný nebo suspektní karcinom prsu, nebo jiný diagnostikovaný nebo suspektní estrogen-dependentní nádor


3/19

-  Jaterní adenom nebo karcinom nebo akutní jaterní onemocnění, dokud se jaterní funkce nevrátí do normálu
-  Vaginální krvácení neznámé etiologie
-  Pankreatitida spojená s hypertriglyceridemií (nyní nebo v minulosti)
-  Diagnostikované nebo suspektní těhotenství (viz bod 4.6)
Přípravek Lindynette 20 je kontraindikovaný při současném užívání léčivých přípravků obsahujících ombitasvir/paritaprevir/ritonavir a dasabuvir (viz body 4.4 a 4.5).

4.4   Zvláštní upozornění a opatření pro použití
Kouření cigaret zvyšuje riziko závažných kardiovaskulárních nežádoucích účinků užívání CHC. Toto riziko se zvyšuje s věkem a s mírou kouření a je zcela zřetelné u žen věku nad 35 let. Ženy, které užívají CHC, by měly být důrazně upozorněny, že nesmí kouřit.
Pokud jsou přítomna jakákoli onemocnění nebo rizikové faktory uvedené níže, měla by být vhodnost přípravku Lindynette 20 s ženou prodiskutována.
V případě zhoršení nebo prvního výskytu jakéhokoli z těchto stavů nebo rizikových faktorů by mělo být ženě doporučeno, aby kontaktovala svého lékaře, který stanoví, zda by měla užívání přípravku Lindynette 20 ukončit.

Riziko žilního tromboembolismu (VTE)
Užívání  jakékoli  kombinované  hormonální  antikoncepce  (CHC)  zvyšuje  riziko  žilního tromboembolismu (VTE) ve srovnání s jejím neužíváním. Přípravky, které obsahují levonorgestrel, norgestimát nebo norethisteron jsou spojovány s nejnižším rizikem VTE. Další přípravky, jako je přípravek Lindynette 20 mohou mít až dvakrát vyšší úroveň rizika. Rozhodnutí používat jakýkoli přípravek jiný než ten, který má nejnižší riziko VTE, by mělo být učiněno po diskusi se ženou, aby se zajistilo, že rozumí riziku VTE u přípravku Lindynette 20, rozumí, jak její současné rizikové faktory toto riziko ovlivňují a že riziko VTE je nejvyšší v prvním roce užívání léku. Existují také některé důkazy, že riziko je zvýšené, když je CHC opětovně zahájena po pauze v užívání trvající 4 týdny nebo déle.
U    žen, které neužívají CHC a nejsou těhotné, se asi u 2 z 10 000 vyvine VTE v průběhu jednoho roku. U každé jednotlivé ženy však může být riziko daleko vyšší v závislosti na jejích základních rizikových faktorech (viz níže).
Odhaduje se¹ , že z 10 000 žen, které používají CHC obsahující gestoden se u 9 až 12 žen vyvine VTE během jednoho roku; v porovnání s přibližně 6 ¹ případy u žen, které používají CHC obsahující levonorgestrel.
V   obou případech je tento počet VTE za rok menší než počet očekávaný u žen během těhotenství nebo po porodu.
VTE může být fatální v 1-2 % případů.




¹ Tyto incidence byly odhadnuty ze souhrnu dat z epidemiologických studií s použitím relativních rizik pro různé přípravky ve srovnání s CHC obsahující levonorgestrel.


² Střední bod rozmezí 5-7 na 10 000 WY (žen-roků) na základě relativního rizika pro CHC obsahující levonorgestrel oproti jejímu nepoužívání přibližně 2,3 až 3,6




4/19

Počet příhod VTE na 10 000 žen za rok

Počet  příhod VTE




















Neuživatelka CHC (2 příhody)      CHC obsahující levonorgestrel
(5-7 příhod)
CHC obsCahHuCjícoíb<sagheustjoícdíegne>st<odeesnogestrel>
<(d9r-o1s2ppirřeíhnoodn)> (9-12 příhod)


Odhaduje se, že celkové relativní riziko vzniku příhod tromboembolické nemoci po užívání CHC obsahujících 30 µg ethinylestradiolu s desogestrelem nebo gestodenem je 1,5 až 2,0 x vyšší než u přípravků obsahujících méně než 50 µg ethinylestradiolu a levonorgestrel. Incidence příhod tromboembolické nemoci po užívání CHC obsahujících levonorgestrel v kombinaci s méně než 50 µg ethinylestradiolu je přibližně 20 případů na 100 tisíc žen, které užívaly přípravek jeden rok. U CHC s obsahem 30 µg ethinylestradiolu v kombinaci s desogestrelem nebo gestodenem je tato incidence přibližně 30-40 případů na 100 tisíc žen, které užívaly přípravek jeden rok, tj. o 10-20 případů na 100 tisíc žen za jeden rok užívání více.
Epidemiologické údaje nenaznačují nižší riziko vzniku tromboembolické nemoci pro kombinovanou perorální antikoncepci obsahující desogestrel nebo gestoden se 20 µg ethinylestradiolu v porovnání s přípravky obsahujícími 30 µg ethinylestradiolu.
Extrémně vzácně byla hlášena trombóza u uživatelek CHC v dalších cévách, např. jaterních, mezenterických, renálních nebo retinálních žilách a tepnách.
Všechny uvedené informace mají být brány v úvahu při výběru vhodné antikoncepční metody a při předepisování CHC.

Rizikové faktory VTE
Riziko žilních tromboembolických komplikací u uživatelek CHC se může podstatně zvyšovat u ženy, která má další rizikové faktory, zvláště pokud je přítomno více rizikových faktorů (viz tabulka).
Přípravek Lindynette 20 je kontraindikován, pokud má žena více rizikových faktorů, které pro ni představují vysoké riziko žilní trombózy (viz bod 4.3). Pokud má žena více než jeden rizikový faktor, je možné, že zvýšení rizika je vyšší než součet jednotlivých faktorů - v tomto případě by mělo být zváženo její celkové riziko VTE. Pokud je poměr přínosů a rizik považován za negativní, neměla by být CHC předepisována (viz bod 4.3).

5/19

Tabulka: Rizikové faktory VTE Rizikový faktor
Obezita (index tělesné hmotnosti nad 30 kg/m²)


Prodloužená imobilizace, velký chirurgický zákrok, jakýkoli
chirurgický zákrok na nohách a pánvi, neurochirurgický zákrok nebo větší trauma.

Poznámka: dočasná imobilizace,
včetně cestování letadlem > 4 hodiny může být také rizikovým faktorem VTE, zvláště u žen s dalšími rizikovými faktory
Pozitivní rodinná anamnéza (žilní tromboembolismus kdykoli u sourozence nebo rodiče, zvláště v
relativně nízkém věku např. do 50 let věku).
Další onemocnění související s VTE



Vyšší věk

Poznámka
Při zvýšení BMI se významně zvyšuje riziko.
Zvláště důležité je zvážit, zda jsou také přítomny další rizikové faktory.
V těchto situacích je doporučeno ukončit
používání/užívání náplasti/antikoncepčních
tablet/kroužku (v případě plánovaného chirurgického výkonu minimálně 4 týdny předem) a nezahajovat
užívání/používání do dvou týdnů po kompletní
remobilizaci. Měla by se použít další antikoncepční metoda pro zabránění nechtěnému těhotenství.
Antitrombotická léčba by měla být zvážena, pokud přípravek Lindynette 20 nebyl předem vysazen.



Pokud je suspektní hereditární predispozice, měla by být žena před rozhodnutím o používání jakékoli CHC odeslána k odborníkovi na konzultaci


Zhoubné onemocnění, systémový lupus erythematodes, hemolyticko-uremický syndrom, chronické zánětlivé
onemocnění střev (Crohnova choroba nebo ulcerózní kolitida) a srpkovitá anémie
Zvláště nad 35 let


Není žádná shoda o možné roli varixů a povrchové tromboflebitidy v nástupu nebo progresi žilní trombózy.
Zvýšené riziko tromboembolismu v těhotenství a zvláště během šestinedělí musí být zváženo (pro informaci o „Těhotenství a kojení “ viz bod 4.6).

Příznaky VTE (hluboká žilní trombóza a plicní embolie)
V případě příznaků by mělo být ženě doporučeno, aby vyhledala naléhavou lékařskou péči a informovala lékaře, že užívá CHC.
Příznaky hluboké žilní trombózy (DVT) mohou zahrnovat:
-  jednostranný otok nohy a/nebo chodidla nebo podél žíly v noze;
-  bolest nebo citlivost v noze, která může být pociťována pouze vstoje nebo - při chůzi;
-  zvýšenou teplotu postižené nohy, zarudnutí nebo změnu barvy kůže nohy.
Příznaky plicní embolie (PE) mohou zahrnovat:
-  náhlý nástup nevysvětlitelné dušnosti nebo rychlého dýchání;
-  náhlý kašel, který může být spojený s hemoptýzou;
-  ostrou bolest na hrudi;

6/19

-  těžké točení hlavy nebo závrať způsobené světlem;

-  rychlý nebo nepravidelný srdeční tep.

Některé z těchto příznaků (např. „dušnost“, „kašel“) nejsou specifické a mohou být nesprávně interpretovány jako častější nebo méně závažné příhody (např. infekce dýchacího traktu).
Dalšími známkami cévní okluze mohou být: náhlá bolest, otok a světle modré zbarvení končetin.
Pokud nastane okluze v oku, mohou se příznaky pohybovat od nebolestivého rozmazaného vidění, které může přejít do ztráty zraku. Někdy může nastat ztráta zraku téměř okamžitě.

Riziko arteriálního tromboembolismu (ATE)
Epidemiologické    studie  spojovaly    používání    CHC  se    zvýšeným rizikem     arteriálního tromboembolismu (infarkt myokardu) nebo cerebrovaskulární příhody (např. tranzitorní ischemická ataka, cévní mozková příhoda). Arteriální tromboembolické příhody mohou být fatální.
Rizikové faktory ATE
Riziko arteriálních tromboembolických komplikací nebo cerebrovaskulární příhody u uživatelek CHC se zvyšuje u žen s rizikovými faktory (viz tabulka). Přípravek Lindynette 20 je kontraindikován, pokud má žena jeden závažný rizikový faktor nebo více rizikových faktorů ATE, které pro ni představují riziko arteriální trombózy (viz bod 4.3). Pokud má žena více než jeden rizikový faktor, je možné, že zvýšení rizika je vyšší než součet jednotlivých faktorů - v tomto případě by mělo být zváženo její celkové riziko. Pokud je poměr přínosů a rizik považován za negativní, neměla by být CHC předepisována (viz bod 4.3).


Tabulka: Rizikové faktory ATE Rizikový faktor
Vyšší věk Kouření


Hypertenze
Obezita (index tělesné hmotnosti nad 30 kg/m²)

Pozitivní rodinná anamnéza (arteriální tromboembolismus kdykoli u
sourozence nebo rodiče, zvláště v
relativně nízkém věku např. do 50 let věku).
Migréna

Poznámka
Zvláště nad 35 let
Ženě by mělo být doporučeno, aby nekouřila, pokud chce používat CHC. Ženám ve věku nad 35 let, které dále kouří, by mělo být důrazně doporučeno, aby
používaly jinou metodu antikoncepce.


Při zvýšení BMI se významně zvyšuje riziko.
Zvláště důležité u žen s dalšími rizikovými faktory
Pokud je suspektní hereditární predispozice, měla by být žena odeslána k odborníkovi na konzultaci před rozhodnutím o používání jakékoli CHC


Zvýšení frekvence nebo závažnosti migrény během používání CHC (což může být prodromální známka cévní mozkové příhody) může být důvodem
okamžitého ukončení léčby





7/19

Další onemocnění související s nežádoucími cévními příhodami
Diabetes mellitus, hyperhomocysteinemie, chlopenní srdeční vada a fibrilace síní, dyslipoproteinemie a systémový lupus erythematodes.

Příznaky ATE
V případě příznaků by mělo být ženě doporučeno, aby vyhledala naléhavou lékařskou péči a informovala lékaře, že užívá CHC.
Příznaky cévní mozkové příhody mohou zahrnovat:
-  náhlou necitlivost nebo slabost obličeje, paže nebo nohy, zvláště na jedné straně těla;
-  náhlé potíže s chůzí, závratě, ztrátu rovnováhy nebo koordinace;
-  náhlou zmatenost, problémy s řečí nebo porozuměním;
-  náhlé potíže se zrakem na jednom nebo obou očích;
-  náhlou, závažnou nebo prodlouženou bolest hlavy neznámé příčiny;

-  ztrátu vědomí nebo omdlení s nebo bez záchvatu.

Dočasné příznaky naznačují, že se jedná o tranzitorní ischemickou ataku (TIA).

Příznaky infarktu myokardu (IM) mohou zahrnovat:
-  bolest, nepříjemný pocit, tlak, těžkost, pocit stlačení nebo plnosti na hrudi, v paži nebo pod hrudní kostí;
-  nepříjemný pocit vyzařující do zad, čelisti, hrdla, paže, žaludku;
-  pocit plnosti, poruchu trávení nebo dušení;
-  pocení, nauzeu, zvracení nebo závratě;
-  extrémní slabost, úzkost nebo dušnost;
-  rychlý nebo nepravidelný srdeční tep.

Oční léze
U žen užívajících CHC byla pozorována trombóza cév sítnice, která může vést k částečnému nebo úplnému oslepnutí. V případě příznaků, jako jsou poruchy vidění, protruze nebo diplopie, edém papily nebo vaskulární léze sítnice je třeba ihned přerušit užívání CHC a vyšetřit příčiny.

Krevní tlak
U žen, užívajících CHC bylo pozorováno zvýšení krevního tlaku.
U žen s hypertenzí, s hypertenzí v anamnéze nebo s chorobami spojenými s hypertenzí (včetně některých onemocnění ledvin) je lepší dát přednost jiné metodě antikoncepce. Pokud užívají CHC, doporučuje se jejich přísné sledování a při signifikantním zvýšení krevního tlaku okamžité přerušení užívání.
Používání CHC je kontraindikováno u žen s nezvládnutelnou hypertenzí (viz bod 4.3).







8/19

Karcinom reprodukčních orgánů Karcinom děložního čípku
Nejdůležitějším rizikovým faktorem pro rakovinu děložního hrdla je přetrvávající infekce lidským papilomavirem.
Některé studie svědčí o možné spojitosti užívání CHC s rizikem intraepiteliálních nádorů nebo invazivní rakoviny děložního čípku v určité populaci žen. Stále však přetrvávají polemiky o tom, do jaké míry jsou tyto nálezy způsobeny rozdíly v sexuálním chování a dalšími faktory. V případě nenormálního genitálního krvácení neznámého původu je třeba využít adekvátní diagnostické metody ke zjištění jeho příčiny.
Karcinom prsu
Metaanalýza výsledků 54 epidemiologických studií prokazuje mírně zvýšené relativní riziko (1,24) diagnostikované rakoviny prsu u žen užívajících CHC v porovnání s těmi, které ji nikdy neužívaly. Zvýšené riziko postupně mizí v průběhu 10 let po ukončení užívání CHC. Tyto studie neposkytují průkaz příčiny. Pozorované zvýšení rizika diagnostikované rakoviny prsu může být důsledkem časnějšího odhalení rakoviny prsu u uživatelek CHC (protože jsou pravidelněji klinicky sledovány), nebo důsledkem užívání CHC nebo důsledkem kombinace obou příčin. Protože rakovina prsu je u žen do 40 let věku vzácná, převýšení počtu diagnostikovaných případů u žen, které užívají nebo užívaly CHC, je malé v porovnání s celoživotním rizikem rozvoje rakoviny prsu. U uživatelek perorální antikoncepce je diagnostikovaná rakovina prsu klinicky méně rozvinutá než u žen, které nikdy perorální antikoncepci neužívaly.
Jaterní neoplazie/Jaterní onemocnění
Užívání CHC je ve velmi vzácných případech spojeno s jaterním adenomem a v extrémně vzácných případech s hepatocelulárním karcinomem. Riziko se zvyšuje s délkou užívání CHC. Ruptura adenomu jater může skončit smrtí v důsledku intraabdominální hemoragie.
U pacientek s cholestázou v důsledku užívání CHC v anamnéze nebo u žen, které měly cholestázu v těhotenství, je rozvoj těchto stavů při užívání CHC pravděpodobnější. Jestliže tyto pacientky užívají CHC, mají být pozorně sledovány a pokud se stavy vrátí, je třeba užívání CHC ukončit.
Po podávání CHC bylo hlášeno hepatocelulární poškození. Časné odhalení hepatocelulárního poškození vyvolaného lékem a vysazení léku může snížit závažnost hepatotoxicity. Je-li diagnostikováno hepatocelulární poškození, pacientky by měly ukončit užívání CHC, začít používat některou formu nehormonální antikoncepce a poradit se s lékařem.
Akutní nebo chronické poruchy jaterních funkcí si mohou vynutit přerušení užívání CHC, dokud se funkce jater nevrátí k normálu.

Deprese
Depresivní nálada a deprese jsou dobře známé nežádoucí účinky užívání hormonální antikoncepce (viz bod 4.8). Deprese může být těžká a je známým rizikovým faktorem sebevražedného chování a sebevražd. Ženám je třeba doporučit, aby se v případě změn nálady a příznaků deprese obrátily na svého lékaře, a to včetně období krátce po zahájení léčby.
Pacientky, které se v průběhu užívání perorální antikoncepce stávají signifikantně depresivními, mají přerušit medikaci a používat alternativní metodu antikoncepce, aby bylo možné zjistit, zda symptomy mají souvislost s užíváním léku. Ženy s depresí v anamnéze mají být pečlivě sledovány, a pokud se deprese vrátí a má těžký průběh, je třeba užívání přípravku přerušit.

Migréna/bolest hlavy
Nástup nebo exacerbace migrény nebo rozvoj bolesti hlavy s novými příznaky, které se opakují, přetrvávají, nebo jsou závažné, vyžadují přerušení užívání CHC a vyšetření příčiny.
Ženy s migrénou (zvláště spojenou s aurou), které užívají CHC, mají zvýšené riziko iktu (viz bod 4.3).

9/19

Imunitní
Angioedém
Exogenní estrogeny mohou vyvolat nebo zhoršit příznaky angioedému, a to zejména u žen s hereditárním angioedémem.

UPOZORNĚNÍ
Lékařské vyšetření/konzultace
Před dalším zahájením léčby přípravkem Lindynette 20 by měla být získána kompletní anamnéza (včetně rodinné anamnézy) a musí být vyloučeno těhotenství. Měl by se změřit krevní tlak a mělo by být provedeno tělesné vyšetření při zvážení kontraindikací (viz bod 4.3) a varování (viz bod 4.4).
Je důležité, aby byla žena upozorněna na informace o žilní a arteriální trombóze, včetně rizika přípravku Lindynette 20 v porovnání s dalšími typy CHC, na příznaky VTE a ATE, známé rizikové faktory a co by měla dělat v případě suspektní trombózy.
Žena by také měla být informována, aby si pečlivě přečetla příbalovou informaci pro uživatelky a aby dodržovala uvedené instrukce. Frekvence a povaha vyšetření by měly být založeny na stanovených postupech a upraveny podle individuálních potřeb ženy.
Ženy by měly být informovány, že hormonální antikoncepce nechrání před HIV infekcí (AIDS) a dalšími sexuálně přenosnými chorobami.
Obdobné lékařské vyšetření se má periodicky opakovat po celou dobu užívání CHC.

Účinek na hladiny sacharidů a lipidů
U uživatelek CHC byla pozorována glukosová intolerance. Pacientky s diabetem nebo s poruchou glukosové tolerance, které užívají CHC, mají být pečlivě monitorovány (viz bod 4.3).
Malý podíl žen má nežádoucí změny hladin lipidů při užívání CHC. U žen s nezvládnutelnou dyslipidemií by se mělo uvažovat o nehormonální antikoncepci. U malého počtu uživatelek CHC se může rozvinout perzistentní hypertriglyceridemie. Zvýšení hladiny triglyceridů v krvi může vést k pankreatitidě a dalším komplikacím.
Estrogeny zvyšují sérové hladiny lipoproteinů s vysokou hustotou (HDL cholesterol), zatímco u řady progestinů bylo zjištěno snížení hladiny HDL cholesterolu. Některé progestiny mohou zvyšovat hladiny lipoproteinů s nízkou hustotou (LDL) a mohou ztížit zvládnutí hyperlipidemie. Výsledný účinek CHC závisí na vyváženosti dávek estrogenu a progestinu a na typu a celkovém množství progestinů v antikoncepčním přípravku. Při výběru vhodného CHC je třeba brát v úvahu dávky obou hormonů.
Pokud se ženy léčené na hyperlipidemii rozhodnou užívat CHC, je třeba je pečlivě sledovat.

Genitální krvácení
U některých žen se během intervalu bez užívání tablet nemusí dostavit krvácení z hormonálního spádu. Pokud nebyla CHC správně užívána předtím, než došlo k prvnímu vynechání krvácení z hormonálního spádu, nebo pokud se nedostaví krvácení z hormonálního spádu 2krát za sebou, je třeba ihned přerušit užívání a až do vyloučení možného těhotenství používat náhradní nehormonální metodu antikoncepce.
U žen užívajících CHC se může objevit krvácení z průniku/špinění, a to zvláště v průběhu prvních 3 měsíců užívání. Pokud tyto stavy přetrvávají nebo se opakují, je třeba uvažovat o nehormonální příčině a využít k tomu přiměřené diagnostické metody. Po vyloučení patologických jevů je možno pokračovat v užívání CHC nebo může problém vyřešit užívání jiného přípravku.
U některých žen se po přerušení užívání může objevit amenorhea (někdy s anovulací) nebo oligomenorhea, zvláště pokud se tyto stavy objevovaly již před užíváním přípravku.

10/19

Ostatní
Průjem a zvracení mohou redukovat absorpci léčivých látek, což může vést ke snížení jejich koncentrací v séru (viz také body 4.2 a 4.5).
Pediatrická populace
Bezpečnost a účinnost CHC byla stanovena u žen v reprodukčním věku. Použití těchto přípravků před menarche není indikováno.
Geriatrická populace
Užívání CHC není indikováno u žen po menopauze.
Zvýšení hladin ALT
Během klinických studií u pacientek léčených pro infekci virem hepatitidy C (HCV) léčivými přípravky obsahujícími ombitasvir/paritaprevir/ritonavir a dasabuvir s ribavirinem nebo bez ribavirinu, došlo ke zvýšení aminotransferázy (ALT) na více než na 5násobek horní hranice normálních hodnot (ULN) výrazně častěji u žen, které užívaly léčivé přípravky obsahující ethinylestradiol, jako jsou kombinovaná hormonální kontraceptiva (CHC) (viz body 4.3 a 4.5).

Zvláštní upozornění
Pomocné látky
Tento přípravek obsahuje laktosu a sacharosu.
Pacientky se vzácnými dědičnými problémy s intolerancí galaktosy, úplným nedostatkem laktázy, malabsorpcí glukosy, se vzácnými dědičnými problémy s intolerancí fruktosy nebo sacharózo- isomaltázovou deficiencí nemají tento přípravek užívat.
Tento léčivý přípravek obsahuje méně než 1 mmol (23 mg) sodíku v jedné tabletě, to znamená, že je v podstatě „bez sodíku“.


4.5   Interakce s jinými léky a další formy interakce
Poznámka: aby byly zjištěny možné interakce, mají být prověřeny preskripční informace současně užívaných léčivých přípravků.

Farmakodynamické interakce
Současné užívání s léčivými přípravky obsahujícími ombitasvir/paritaprevir/ritonavir a dasabuvir s ribavirinem nebo bez ribavirinu může zvýšit riziko zvýšení hladiny ALT (viz body 4.3 a 4.4). Proto je třeba uživatelky přípravku Lindynette 20 před zahájením léčby tímto kombinovaným léčebným režimem převést na alternativní antikoncepční metodu (např. antikoncepce obsahující jen gestagen nebo nehormonální metody antikoncepce). Přípravek Lindynette 20 je možné znovu začít užívat 2 týdny po ukončení léčby tímto kombinovaným léčebným režimem.

Farmakokinetické interakce Účinky jiných léčivých přípravků na přípravek Lindynette 20
Mohou se objevit interakce s léky, které indukují mikrozomální enzymy, což může mít za následek zvýšenou clearance pohlavních hormonů a může vést ke krvácení z průniku a /nebo k selhání antikoncepce.
Postup
Indukce enzymů byla pozorována již po několika dnech léčby. Maximální indukce enzymů je obvykle pozorována během několika týdnů. Po ukončení léčby může indukce enzymů přetrvávat přibližně 4 týdny.

11/19

Krátkodobá léčba
Ženy léčené léky indukujícími enzymy mají přechodně použít navíc k užívání COC bariérovou nebo jinou metodu antikoncepce.  Bariérovou metodu je třeba používat po celou dobu léčby současně podávaným léčivým přípravkem a dalších 28 dní po jejím ukončení. Pokud současné užívání léčivého přípravku zasáhne do období ukončení užívání tablet COC ze stávajícího blistru, pak se má další blistr COC začít užívat ihned po předchozím bez obvyklého intervalu bez užívání tablet.
Dlouhodobá léčba
Ženám dlouhodobě léčeným léčivými látkami indukujícími jaterní enzymy je doporučena jiná spolehlivá nehormonální metoda antikoncepce.

V literatuře byly popsány následující interakce
Látky zvyšující clearance COC (snižující účinnost COC indukcí enzymů), např.:
Barbituráty, bosentan, karbamazepin, fenytoin, primidon, fenylbutazon, dexametazon, rifampicin, rifabutin a léky na HIV infekci ritonavir, nevirapin a efavirenz a pravděpodobně také felbamát, griseofulvin, oxkarbazepin, topiramát, modafinil a přípravky obsahující rostlinný přípravek třezalku tečkovanou (Hypericum perforatum).
Látky s různým účinkem na clearance COC
Při současném podávání s COC mohou mnohé kombinace inhibitorů HIV proteázy a nenukleosidových inhibitorů reverzní transkriptázy, včetně kombinací s inhibitory HCV, zvýšit nebo snížit plasmatické koncentrace estrogenů a progestinů. Celkový efekt těchto změn může být v některých případech klinicky relevantní.
Proto je třeba se seznámit s informací o přípravku současně podávaných HIV/HCV léčivých přípravků, aby byly identifikovány potenciální interakce a případná související doporučení. V případě jakýchkoli pochybností má žena léčená inhibitorem protézy nebo nenukleosidovým inhibitorem reverzní transkriptázy používat navíc bariérovou metodu antikoncepce.

Další příklady látek, které mohou snížit koncentrace ethinylestradiolu v séru:
Jakékoli látky, které snižují dobu průchodu gastrointestinálním traktem a tím i absorpci (např. laxativa).

Příklady látek, které mohou zvyšovat koncentrace ethinylestradiolu v séru:
-  Atorvastatin
-  Kompetitivní inhibitory sulfationu ve stěně gastrointestinálního traktu, jako je askorbová kyselina (vitamin C) a paracetamol
-  Látky inhibující izoenzymy cytochromu P450 3A4, jako je indinavir, flukonazol, vorikonazol a troleandomycin.

Účinky přípravku Lindynette 20 na jiné léčivé přípravky
Perorální antikoncepční přípravky mohou ovlivnit metabolismus některých jiných léčivých látek. Mohou jejich plasmatické a tkáňové koncentrace buď zvyšovat (např. cyklosporin, teofylin, kortikosteroidy) nebo snižovat (např. lamotrigin).

Jiné formy interakce
Troleandomycin může během současného podávání s CHC zvýšit riziko intrahepatální cholestázy.


12/19

U pacientek léčených flunarizinem bylo hlášeno zvýšení rizika galaktorhey užíváním perorální antikoncepce,

Laboratorní vyšetření
Užívání antikoncepčních steroidů může ovlivnit výsledky některých laboratorních vyšetření včetně biochemických parametrů jaterních, thyreoidálních, adrenálních a renálních funkcí, plasmatických hladin proteinů (vazebných), např. kortikosteroidy vážícího globulinu a frakcí lipidů nebo lipoproteinů, parametrů metabolismu sacharidů a parametrů koagulace a fibrinolýzy. Změny však obvykle zůstávají v rozmezí normálních laboratorních hodnot.


4.6  Fertilita, těhotenství a kojení
Těhotenství
Před zahájením užívání přípravku Lindynette 20 je třeba vyloučit těhotenství. Pokud dojde k početí v průběhu užívání CHC, přípravek se musí okamžitě přestat užívat. Neexistuje žádný přesvědčivý důkaz, že estrogen a progestin obsažený v CHC poškodí vyvíjející se dítě v případě nechtěného početí během užívání CHC. Viz bod 4.3.
Zvýšené riziko VTE během poporodního období je třeba brát v úvahu při znovuzahájení užívání přípravku Lindynette 20 (viz bod 4.2 a 4.4).

Kojení
V mléce kojících matek byla identifikována malá množství antikoncepčních steroidů a/nebo metabolitů a u kojených dětí bylo pozorováno několik nežádoucích účinků, např. žloutenka a zvětšení prsů. CHC mohou ovlivnit kojení tak, že mohou snížit produkci a změnit složení mateřského mléka.
Užívání CHC v době kojení se obecně nedoporučuje až do úplného odstavení dítěte.

4.7   Účinky na schopnost řídit a obsluhovat stroje
Není relevantní.


4.8  Nežádoucí účinky
Nežádoucí účinky jsou seřazeny podle kategorií četnosti:
Velmi časté  ≥ 1/10
Časté      ≥ 1/100 až <1/10 Méně časté   ≥ 1/1000 až <1/100
Vzácné    ≥ 1/10000 až <1/1000 Velmi vzácné <1/10000
Není známo  z dostupných údajů nelze určit

Popis vybraných nežádoucích účinků Podávání CHC vyvolávalo:
- zvýšené riziko arteriálních a žilních trombotických a tromboembolických příhod, včetně infarktu myokardu, cévní mozkové příhody, tranzitorních ischemických atak, žilní trombózy a plicní embolie a je podrobněji popsáno v bodě 4.4.
- zvýšené riziko rozvoje intraepiteliálních nádorů a rakoviny děložního čípku;
- zvýšené riziko diagnózy rakoviny prsu;

13/19

- zvýšené riziko benigních jaterních nádorů (např. fokální nodulární hyperplazie, jaterní adenom).



Frekvence
Třídy orgánových systémů podle databáze
Velmi časté
≥1/10
Časté
≥1/100 až
<1/10
Méně časté
≥1/1000 až
<1/100
Vzácné
≥1/10000 až < 1/1000
Velmi vzácné
<1/10000
Není známo
z dostupných údajů nelze
určit

MedDRA 16.1


Infekce a infestace


Novotvary benigní,
maligní a blíže neurčené
(zahrnující cysty a polypy)
Poruchy imunitního systému
vaginální
infekce včetně vaginální kandidózy












anafylaktické/ anafylaktoidní reakce včetně velmi vzácných
případů kopřivky, angioedém a závažné reakce s respiračními a oběhovými příznaky





hepatocelulární karcinom




exacerbace systémového lupus erythematodes


Poruchy metabolismu a výživy





Psychiatrické poruchy


Poruchy nervového systému













bolest   hlavy včetně migrény
změny tělesné
hmotnosti (zvýšení nebo
snížení)

poruchy nálady včetně deprese, změny libida
nervozita, závratě
změny hladin
sérových lipidů včetně hypertriglyceridemie, změny chuti k jídlu zvýšení nebo
snížení)
snížení hladiny kyseliny listové v séru*, intolerance glukosy
zhoršení porfyrie










zhoršení chorey


Poruchy oka



Cévní poruchy
nesnášenlivost kontaktních čoček


venózní tromboembolismus (VTE), arteriální tromboembolismus (ATE)
neuritida optiku**, trombóza cév sítnice
zhoršení
křečových žil




14/19

Gastrointesti- nální poruchy





Poruchy jater   a
žlučových cest



Poruchy kůže a  podkožní tkáně
nauzea, zvracení,
bolest břicha












akné
křeče břicha, nadýmání













exantém, chloasma (melasma), které může přetrvávat; hirsutismus, alopecie








cholestatická žloutenka





erythema nodosum
pankreatitida, ischemická kolitida




onemocnění žlučníku včetně cholelithiázy***




erythema multiforme
zánětlivé onemocnění střev (Crohnova choroba,
ulcerózní kolitida)
hepatocelulární poškození (např. hepatitida, porucha funkce
jater)



Poruchy ledvin
a močových cest
Poruchy reprodukčního systému a prsu












Celkové poruchy a reakce v místě aplikace
Vyšetření





krvácení z průniku/špinění













zadržování tekutin/edém





bolest prsů, citlivost prsů, zvětšení prsů, výtok, dysmenorhea, změna
menstruačního krvácení, změna ektropia (ektopia) děložního čípku
a sekrece, amenorhea

























triacylglycerole mie
Hemolyticko- uremický syndrom


*  Užívání CHC může snížit hladiny folátů v séru. To může být klinicky významné, pokud žena otěhotní krátce po vysazení CHC.
** Zánět očního nervu může vést k částečnému nebo úplnému oslepnutí.
*** CHC může zhoršit existující poruchy žlučníku a může urychlit rozvoj těchto nemocí u žen, které byly předtím bez příznaků.
Interakce
Výsledkem interakce jiných léků (induktory enzymů) s perorální antikoncepcí mohou být krvácení z průniku a /nebo selhání antikoncepce.





15/19

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek


4.9  Předávkování
Příznaky předávkování perorální antikoncepce u dospělých a dětí mohou zahrnovat nauzeu, zvracení, citlivost a bolestivost prsů, závratě, bolesti břicha, ospalost/únavu; u žen se může objevit krvácení z hormonálního spádu. Neexistuje specifické antidotum a další léčení, je-li nezbytné, se řídí příznaky.


5.   FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: pohlavní hormony a modulátory genitálního systému, hormonální antikoncepce pro systémové použití, progestiny a estrogeny, fixní kombinace.
ATC kód: G03AA10.

Mechanismus účinku
CHC účinkuje tak, že potlačuje gonadotropiny. Ačkoli primárním mechanismem tohoto účinku je inhibice ovulace, spolupůsobí i další faktory, jako je změna cervikální sekrece (která činí přístup spermií do dělohy obtížnějším) a změny endometria (snižuje se pravděpodobnost nidace vajíčka).
Pokud se CHC užívá důsledně a správně, pravděpodobné selhání je 0,1% ročně, ale míra selhání během obvyklého použití je 5% ročně pro všechny druhy perorální antikoncepce. Účinnost většiny metod antikoncepce závisí na spolehlivosti, s níž jsou používány. Selhání je pravděpodobnější, jestliže se vynechá užití tablet.
Následující nekontraceptivní zdravotní přínosy jsou podloženy epidemiologickými studiemi rozsáhlého užívání CHC, obsahující vyšší dávky než 35 μg ethinylestradiolu nebo 50 μg mestranolu.
Účinky na menstruaci:
-  Pravidelnější menstruační cyklus
-  Snížení ztrát krve a snížení výskytu anemie z nedostatku železa
-  Snížený výskyt dysmenorey

Účinky spojené s inhibicí ovulace:
-  Snížení incidence funkčních ovariálních cyst
-  Snížení incidence ektopických těhotenství

Další nekontraceptivní zdravotní přínosy:
-  Snížení incidence fibroadenomů a fibrocystických změn prsu
-  Snížení incidence akutních zánětlivých onemocnění pánevních orgánů
-  Snížení incidence rakoviny endometria
-  Snížení incidence rakoviny ovarií

16/19

5.2  Farmakokinetické vlastnosti Gestoden
Absorpce
Gestoden se rychle a úplně absorbuje z gastrointestinálního traktu. Po perorálním podání dochází k minimální metabolické přeměně při prvním průchodu játry a látka má téměř úplnou biologickou dostupnost (99%). Po jednotlivé dávce se dosahuje maximální koncentrace v séru do 1 hodiny.
Distribuce
V séru se gestoden primárně váže (50 - 70%) na proteiny (SHBG) a v menší míře na albumin. Pouze minimální podíl gestodenu (1 - 2%) je v plasmě přítomen ve formě volné látky. Ta má obzvláště vysokou afinitu ke specifické vazbě na SHBG. Po opakovaném podání je možno v plasmě pozorovat akumulaci gestodenu. Ustáleného stavu látky se dosahuje ve druhé polovině léčebného cyklu.
Biotransformace
Gestoden je úplně metabolizován redukcí 3-keto skupiny a Δ-4 dvojné vazby a postupnou hydroxylací. Přítomnost gestodenu neměla žádný signifikantní účinek na kinetiku ethinylestradiolu při současném podání gestodenu s ethinylestradiolem.
Eliminace
Sérové hladiny gestodenu se snižují ve dvou fázích. Po opakovaném perorálním podání přípravku Lindynette 20 se zvyšuje celkový poločas gestodenu na 20 - 28 hodin. Metabolity gestodenu jsou vyloučeny z velké míry močí a dále stolicí.

Ethinylestradiol
Absorpce
Ethinylestradiol se rychle a úplně absorbuje z gastrointestinálního traktu. V důsledku výrazného first- pass metabolismu je jeho průměrná biologická dostupnost asi 40 - 60 % a značně závisí na interindividuální variabilitě. Po jednotlivé dávce se dosahuje maximální sérové koncentrace do 1 - 2 hodin.
Distribuce
Ethinylestradiol se silně váže na sérový albumin (98 %), a indukuje zvýšení sérové koncentrace SHBG. Po opakované perorální dávce se zvyšuje plasmatická koncentrace ethinylestradiolu asi o 25 – 50 %, ustáleného stavu se dosahuje v průběhu druhé poloviny léčebného cyklu.
Biotransformace
Ethinylestradiol podléhá presystémové konjugaci a prochází enterohepatálním oběhem. Je primárně metabolizován aromatickou hydroxylací enzymy cytochromu P450 za vzniku celé řady hydroxyl- a metylderivátů, které jsou přítomny jako volné metabolity a jako konjugáty s kyselinou glukuronovou a sírovou.
Eliminace
Celkový poločas eliminace ethinylestradiolu v ustáleném stavu je přibližně 16 - 18 hodin. Dispoziční křivka ukazuje snižování sérových hladin ve dvou fázích. Metabolity jsou vyloučeny z velké míry stolicí a dále močí.


5.3  Předklinické údaje vztahující se k bezpečnosti
Toxikologické studie na zvířatech vyhodnocující možný dopad užívání přípravku na lidi byly provedeny nejdříve pro obě komponenty přípravku, ethinylestradiol a gestoden, a pak pro jejich kombinaci.


17/19

Během systémové toleranční studie po opakovaném podávání nebyly prokázány žádné účinky, které by ukazovaly na neočekávané riziko pro lidi.
Studie akutní toxicity neprokázaly riziko akutního nepříznivého efektu v případech náhodného užití mnohonásobné denní dávky.
Toxikologické studie sledující možnou tumorogenní aktivitu dlouhodobých, opakovaných dávek neprokázaly tumorigenní potenciál v případě terapeutického užití přípravku u lidí. Nicméně je třeba mít na mysli, že pohlavní steroidy mohou zvýšit růst určitých tkání a nádorů závislých na těchto hormonech.
Studie embryotoxicity a teratogenity ethinylestradiolu a vyhodnocení efektu dané kombinace na fertilitu živočišných rodičů, fetální vývoj, laktaci a rozmnožování potomků neukázaly na nebezpečí nežádoucích účinků na lidi při doporučeném podávání přípravku. V případě náhodného užití přípravku po otěhotnění je indikováno okamžité ukončení léčby.
Studie in vitro a in vivo prováděné s ethinylestradiolem a gestodenem neukazují na mutagenní potenciál.


6.   FARMACEUTICKÉ ÚDAJE
6.1  Seznam pomocných látek
Natrium-kalcium-edetát, magnesium-stearát, koloidní bezvodý oxid křemičitý, povidon, kukuřičný škrob, monohydrát laktosy, chinolinová žluť, oxid titaničitý, makrogol 6000, mastek, uhličitan vápenatý, sacharosa.


6.2  Inkompatibility
Neuplatňuje se


6.3  Doba použitelnosti
3 roky.


6.4  Zvláštní opatření pro uchovávání
Uchovávejte při teplotě do 25 °C. Uchovávejte v původním obalu, aby byl přípravek chráněn před světlem a vlhkostí.

6.5  Druh obalu a obsah balení
Al/PVC/PVDC blistr, příbalová informace v českém jazyce, papírová krabička. V krabičce naleznete 3 ks etiket na blistr s českými zkratkami názvů dnů v týdnu.

Upozornění:
Text na blistru je v anglickém a bulharském jazyce. Překlad textu je uveden v Příbalové informaci.

Velikost balení:
3 x 21 obalených tablet.


6.6   Zvláštní opatření pro likvidaci přípravku a pro zacházení s ním
Žádné zvláštní požadavky.
Veškerý nepoužitý léčivý přípravek nebo odpad musí být zlikvidován v souladu s místními požadavky.

18/19

7.   DRŽITEL ROZHODNUTÍ O REGISTRACI
Gedeon Richter Plc., Gyömrői út 19-21,
1103 Budapešť, Maďarsko

Souběžný dovozce, přebalil:
BestPharm a.s.,
Beranových 65, 199 02 Praha 9 – Letňany, Česká republika

8.   REGISTRAČNÍ ČÍSLO
17/184/03-C/PI/029/19


9.   DATUM PRVNÍ REGISTRACE/PRODLOUŽENÍ REGISTRACE
Datum první registrace: 1. 9. 2020
Datum posledního prodloužení registrace:


10.  DATUM REVIZE TEXTU
1. 9. 2020
































19/19
