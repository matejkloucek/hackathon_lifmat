Sp. zn. sukls317330/2019

SOUHRN ÚDAJŮ O PŘÍPRAVKU


1.  NÁZEV PŘÍPRAVKU
Latanoprost/Timolol Indoco 0,05 mg/ml + 5 mg/ml oční kapky, roztok


2.  KVALITATIVNÍ A KVANTITATIVNÍ SLOŽENÍ
Jeden ml obsahuje přibližně 34 kapek přípravku Latanoprost/Timolol Indoco 0,05 mg/ml + 5 mg/ml, oční kapky, roztok. Jeden ml roztoku obsahuje latanoprostum 50 mikrogramů a timololi maleas 6,8 mg (odpovídá timololum 5 mg).

Jedna lahvička přípravku Latanoprost/Timolol Indoco obsahuje 2,5 ml roztoku.

Pomocná látka se známým účinkem:
Benzalkonium-chlorid 0,2 mg/ml.
Monohydrát dihydrogenfosforečnanu sodného, hydrogenfosforečnan sodný (obsahující celkový fosfát
6,345 mg/ml).

Úplný seznam pomocných látek viz bod 6.1.

3.  LÉKOVÁ FORMA

Oční kapky, roztok

Čirý, bezbarvý roztok s hodnotou pH v rozmezí 6,0 ± 0,5 a osmolalitou 260 až 320 mosmol/kg.


4.  KLINICKÉ ÚDAJE

4.1  Terapeutické indikace

Přípravek Latanoprost/Timolol Indoco je indikován k léčbě dospělých (včetně starších pacientů) k snížení nitroočního tlaku (NOT) u pacientů, kteří trpí glaukomem s otevřeným úhlem a oční hypertenzí s nedostatečnou odpovědí na léčbu lokálními betablokátory nebo analogy prostaglandinů.
4.2  Dávkování a způsob podání

Oční podání

Dávkování

Dospělí (včetně starších pacientů)
Doporučuje se vkapávat jednu oční kapku do postiženého oka (očí) 1x denně. Při vynechání dávky je třeba pokračovat další plánovanou dávkou. Podaná dávka nemá překročit 1 kapku do postiženého oka (očí) denně.

Pediatrická populace
Bezpečnost a účinnost přípravku Latanoprost/Timolol Indoco u dětí a dospívajících nebyla stanovena.






1

Způsob podání
Kontaktní čočky je třeba před podáním očních kapek vyjmout, po 15 minutách je možné čočky opět vrátit do oka (viz sekce 4.4).
V případě, že se podává více lokálních očních přípravků, je nutné mezi podáním jednotlivých přípravků dodržet alespoň pětiminutový interval.
Systémovou absorpci lze snížit použitím nasolakrimální okluze nebo zavřením víček po aplikaci po dobu 2 minut. Toto opatření vede ke snížení systémových nežádoucích účinků a ke zvýšení lokálního účinku léčiva.

4.3  Kontraindikace
Přípravek Latanoprost/Timolol Indoco je kontraindikován u pacientů s:
•   hypersenzitivitou na léčivé látky nebo na kteroukoli pomocnou látku uvedenou v bodě 6.1.
•   reaktivním onemocněním dýchacích cest včetně astma bronchiale i v anamnéze, závažným
chronickým obstrukčním onemocněním plic.
•   sinusovou bradykardií, sick sinus syndromem, sinoatrialní blokádou, AV blokem II. nebo
III. stupně nekontrolovaným kardiostimulátorem, klinicky zjevným srdečním selháním, kardiogenním šokem.
4.4  Zvláštní upozornění a opatření pro použití

Systémové účinky
Přípravek Latanoprost/Timolol Indoco se jako jiné lokálně podávané oční přípravky vstřebává systémově. Vzhledem k beta-adrenergnímu účinku timololu se mohou vyskytnout stejné typy kardiovaskulárních, plicních a ostatních nežádoucích účinků jako u systémově  podávaných betablokátorů.
Incidence systémových nežádoucích účinků po topickém podání do oka je nižší, než po systémovém
podání. Opatření ke snížení systémové absorpce viz bod 4.2.
Srdeční poruchy:
U pacientů s kardiovaskulárním onemocněním (např. onemocnění koronárních tepen, Prinzmetalova angina a srdeční selhání) a hypotenzí se má kriticky posoudit nutnost léčby očními betablokátory a má být zvážena terapie jinou léčivou látkou. Pacienti s kardiovaskulárním onemocněním mají být sledováni, jestli se u nich neprojevují známky zhoršování těchto onemocnění a známky nežádoucích účinků. Pacientům se srdečním blokem prvního stupně se betablokátory vzhledem k negativnímu účinku na rychlost vedení vzruchu mají podávat vždy s opatrností.

Po podání timololu byly hlášeny srdeční poruchy a vzácně i úmrtí v souvislosti se srdečním selháním.

Cévní poruchy
Pacienti s těžkými poruchami/onemocnění periferního oběhu (např. těžká forma Raynaudovy nemoci či Raynaudova syndromu) mají být léčeni s opatrností.

Respirační poruchy
U pacientů s astmatem byly v souvislosti s používáním některých očních betablokátorů hlášeny respirační nežádoucí účinky včetně úmrtí způsobeného bronchospasmem. U pacientů s lehkou nebo středně  těžkou  formou  chronické  obstrukční  plicní  nemoci  (CHOPN)  má  být  přípravek Latanoprost/Timolol Indoco, používán s opatrností a pouze v případě, že potenciální přínos léčby převáží možná rizika.
Hypoglykemie/diabetes mellitus
Pacientům se sklonem ke spontánní hypoglykemií nebo pacientům s nestabilním diabetem mají být podávány oční betablokátory s opatrností, protože mohou maskovat známky a příznaky akutní hypoglykemie. Betablokátory mohou rovněž maskovat příznaky hypertyreózy.



2

Korneální poruchy
Oční betablokátory mohou vyvolat syndrom suchých očí. Pacienti s onemocněním rohovky mají být léčeni s opatrností.

Souběžné užívání jiných betablokátorů
Vliv na nitrooční tlak nebo známé účinky systémové blokády beta-adrenergních receptorů mohou být zesíleny v případě, že se timolol podá pacientům, kteří již užívají systémové betablokátory. Odpověď těchto pacientů na léčbu má být důkladně sledována. Použití dvou topických adrenergní betablokátorů se nedoporučuje (viz bod 4.5).

Anafylaktické reakce
Pacienti s atopií nebo závažnými anafylaktickými reakcemi na různé alergeny v anamnéze mohou být během používání betablokátorů reaktivnější na opakované vystavení působení těchto alergenů a nemusí odpovídat na běžné dávky adrenalinu používané při léčbě anafylaktických reakcí.

Odchlípení cévnatky
Bylo hlášeno odchlípení cévnatky v souvislosti s podáváním vodných roztoků léků snižujících oční tlak (např. timolol, acetazolamid) po filtračních zákrocích.

Chirurgická anestezie
Oftalmologické přípravky blokující beta-adrenergní receptory mohou blokovat účinek systémových
beta-agonistů (např. adrenalinu). Anesteziolog má být informován, pokud pacient dostává timolol.

Souběžná léčba
Může docházet k interakcím timololu s jinými léčivými přípravky (viz bod 4.5).

Další analogy prostanglandinů
Nedoporučuje se používání dvou nebo vícerých prostaglandinů, analogu prostaglandinů nebo derivátu prostaglandinů (viz bod 4.5).

Změny pigmentace duhovky
Latanoprost může postupně měnit barvu léčeného oka zvýšením množství hnědého pigmentu v duhovce. Obdobně jako u očních kapek s latanoprostem byla zvýšená pigmentace duhovky pozorována u 16 – 20 % všech pacientů léčených kombinací latanoprostu/timololu, oční kapky, roztok, po dobu až jednoho roku (vyhodnoceno z fotografií). Tento účinek byl pozorován především u pacientů se smíšenou barvou duhovky, tj. zeleno-hnědou, žluto-hnědou, hnědou nebo modro- šedohnědou, a je způsoben zvýšením obsahu melaninu v melanocytech stromatu duhovky.
V typických případech se hnědá pigmentace duhovky při okraji zornice koncentricky šíří do periferie postiženého oka a celá duhovka nebo některé její partie mohou zhnědnout. U pacientů s homogenně modrýma šedýma, zelenýma nebo hnědýma očima, byla během dvouleté léčby latanoprostem v klinických studiích pozorována změna pigmentace pouze vzácně.

Změna barvy duhovky nastává postupně a nemusí být zřetelná po dobu několika měsíců až let a nemusí být doprovázena žádnými příznaky nebo patologickými změnami. Po ukončení léčby nebyl pozorován další nárůst množství hnědého pigmentu v duhovce, výsledná barvy duhovky však může být trvalá.
Léčba neovlivnila pigmentové névy ani pigmentové shluky na duhovce. Nebyla pozorována akumulace pigmentu v oblasti trabekulární trámčiny ani v oblasti jiných struktur přední komory oka, ale pacienti mají být pravidelně sledováni a léčbu je možné podle klinické situace ukončit, jestliže dojde ke zvýšené pigmentaci duhovky.

Před začátkem léčby mají být pacienti informováni o možnosti změny barvy očí. Pokud se přípravek podává jen do jednoho oka, může vzniknout trvalá heterochromie.


3

Změna očních víček a řas
V souvislosti s užíváním latanoprostu bylo hlášeno ztmavnutí kůže očních víček, které mohou být reverzibilní.
Latanoprost může v ošetřovaném oku postupně měnit řasy a jemné chloupky; tyto změny zahrnují zvětšenou délku, tloušťku, pigmentaci a počet řas nebo chloupků a nesprávný růst řas. Změny řas jsou po přerušení léčby reverzibilní.

Glaukom
S aplikací latanoprostu u zánětlivého, neovaskulárního nebo chronického glaukomu s uzavřeným úhlem, glaukomu s otevřeným úhlem u pseudofakických pacientů a u pigmentového glaukomu nejsou zkušenosti. Latanoprost neovlivňuje zornici, nebo jen nepatrně. S jeho podáváním u akutního záchvatu angulárního glaukomu s uzavřeným však nejsou zatím žádné zkušenosti. U těchto stavů se proto doporučuje používat přípravek Latanoprost/Timolol Indoco s opatrností do té doby, než bude k dispozici více zkušeností.

Herpeticka keratitida
Latanoprost je nutné používat s opatrností u pacientů s prodělanou herpetickou keratitidou a je nutné se vyvarovat jeho použití v případech aktivní herpes simplex keratitidy a u pacientů s prodělanou rekurentní herpetickou keratitidou související s podáváním analog prostaglandinu.

Makulární edém
Během léčby latanoprostem byl hlášen makulární edém, včetně cystoidního makulárního edému. Tato hlášení se vyskytovala především u afakických pacientů, pseudofakických pacientů s natrženým zadním pouzdrem čočky nebo u pacientů se známými rizikovými faktory pro vznik makulárního edému. U těchto pacientů se má přípravek Latanoprost/Timolol Indoco používat s opatrností.

Konzervanty
Přípravek Latanoprost/Timolol Indoco obsahuje jako pomocnou látku benzalkonium-chlorid, což je běžně používaná konzervační látka oftalmologických přípravků. V souvislosti s benzalkonium- chloridem bylo hlášeno, že způsobuje podráždění očí, příznaky suchých očí a může ovlivnit slzný film a povrch rohovky. Je třeba ji používat s opatrností u pacientů se suchým okem a u pacientů, u nichž může být rohovka ohrožena. Pacienti by měli být monitorováni v případě dlouhodobého užívání.
Použití kontaktních čoček
Kontaktní čočky mohou benzalkonium-chlorid vstřebávat a proto je nutné čočky před použitím přípravku Latanoprost/Timolol Indoco vyjmout; po 15 minutách je možné je opět vrátit do oka (viz bod 4.2).
4.5  Interakce s jinými léčivými přípravky a jiné formy interakce

Žádné specifické studie lékových interakcí s kombinací latanoprostu/timololu nebyly provedeny.

Po souběžném očním podání dvou analog prostaglandinu bylo hlášeno paradoxní zvýšení nitroočního tlaku. Proto se podání dvou a více prostaglandinů, analog prostaglandinu nebo derivátů prostaglandinu nedoporučuje.

Existuje možnost vzniku aditivního účinku vedoucího k hypotenzi a/nebo výrazné bradykardii v případě současného podávání očních betablokátorů a perorálních blokátorů kalciových kanálů, betablokátorů, antiarytmik (včetně amiodaronu), digitalisových glykosidů, parasympatomimetik, guanethidinu.

Byla hlášena zesílená systémová blokáda beta-adrenergních receptorů (např. snížená tepová frekvence, deprese myokardu) během kombinované léčby s inhibitory CYP2D6 (např. chinidinem, fluoxetinem, paroxetinem) a timololem.



4

Účinek na nitrooční tlak nebo známé účinky na systémovou betablokádu mohou být zesíleny, je-li přípravek Latanoprost/Timolol Indoco podáván pacientům, kteří již používají perorální beta- adrenergní  blokátor.  Používání  dvou  nebo  vice  lokálních  beta-adrenergních  blokátorů  se nedoporučuje.

Vzácně byly hlášeny případy mydriázy, když byly oční betablokátory používány spolu s adrenalinem (epinefrinem).
Hypertenzní reakce na náhlé vysazení klonidinu může být zesílena současným podáváním betablokátorů.

Betablokátory mohou zvýšit hypoglykemizující účinek antidiabetik. Betablokátory mohou maskovat
příznaky hypoglykemie (viz bod 4.4).

4.6  Fertilita, těhotenství a kojení

Fertilita
Ve studiích na zvířatech nebyl zjištěn žádný vliv ani latanoprostu a ani timololu na samčí či samičí
fertilitu (viz bod 5.3).

Těhotenství
Latanoprost
Údaje o podávání latanoprostu těhotným ženám nejsou k dispozici. Pokusy na zvířatech prokázaly reprodukční toxicitu (viz též bod 5.3). Potenciální riziko pro člověka není známo.

Timolol
Údaje o podávání timololu těhotným ženám nejsou k dispozici. Timolol nemá být podávána v těhotenství, pokud to není nezbytně nutné. Opatření ke snížení systémové absorpce, viz bod 4.2.
Epidemiologické studie s perorálně podávanými betablokátory neprokázaly malformační účinky, ale bylo pozorováno riziko zpomalení intrauterinního růstu v případě perorálního podání betablokátorů. Kromě toho byly u novorozenců pozorovány známky a příznaky betablokády (např. bradykardie, hypotenze, respirační tíseň a hypoglykemie), pokud byly betablokátory podávány až do porodu. Pokud je kombinace latanoprost/timolol, oční kapky, roztok, podáván matce až do porodu, novorozenec má být první dny po narození pečlivě monitorován.

Z těchto důvodů se latanoprost/timolol oční kapky, roztok nemá během těhotenství používat (viz bod 5.3).

Kojení
Betablokátory se vylučují do mateřského mléka. Avšak, při terapeutických dávkách timololu v očních kapkách je nepravděpodobné, že by množství přítomné v mateřském mléce bylo dostatečné na vyvolání klinických příznaků u novorozence. Opatření ke snížení systémové absorpce, viz bod 4.2.
Latanoprost a jeho metabolity mohou přecházet do mateřského mléka. Kojící ženy proto nemají
latanoprost/timolol oční kapky, roztok používat.

4.7  Účinky na schopnost řídit a obsluhovat stroje
Přípravek Latanoprost/Timolol Indoco má malý vliv na schopnost řídit nebo obsluhovat stroje. Stejně jako u jiných očních preparátů, podávání očních kapek může přechodně vyvolat rozmazané vidění. Dokud tyto účinky neodezní, pacient nemá řídit ani obsluhovat stroje.

4.8  Nežádoucí účinky

Většina nežádoucích účinků se u latanoprostu vztahuje k oku. Na základě údajů z prodloužených fází pivotních klinických studií s přípravkem obsahující latanoprost a timolol se u 16-20 % všech pacientů

5

objevuje zvýšená pigmentace duhovky, která může být trvalá. V otevřené pětileté bezpečnostní studii s latanoprostem se projevila u 33 % pacientů pigmentace duhovky (viz bod 4.4). Jiné oční nežádoucí účinky jsou obvykle přechodné a objevují se po aplikaci dávky. U timololu je většina závažných nežádoucích účinků systémového charakteru, včetně bradykardie, arytmie, městnavého srdečního selhání, bronchospasmu a alergických reakcí.


Stejně jako ostatní lokálně aplikované látky používané v oftalmologii, je i timolol absorbován do systémového oběhu. To může působit podobné nežádoucí účinky, jako byly zaznamenány u systémových betablokátorů. Incidence systémových nežádoucích účinků v souvislosti s lokálním očním podáním je nižší než u systémového podání. Mezi očekávané nežádoucí účinky patří účinky pozorované u celé třídy očních betablokátorů.

Níže jsou uvedeny nežádoucí účinky související s léčbou, které byly pozorovány v klinických studiích
s latanoprostem a timololem.

Nežádoucí účinky jsou seřazeny podle četnosti následovně: velmi časté: (≥ 1/10), časté: (≥ 1/100 až < 1/10), méně časté: (≥ 1/1 000 až < 1/100) a vzácné: (≥ 1/10 000 až < 1/1 000) a velmi vzácné
(<1/10 000).

Poruchy nervového systému Méně časté: bolest hlavy

Poruchy oka
Velmi časté: hyperpigmentace duhovky
Časté: bolest oka, podráždění oka (včetně bodání, pálení, svědění, pocit cizího tělesa)
Méně časté: oční hyperemie, konjunktivitida, rozmazané vidění, zvýšené slzení, blefaritida, poruchy rohovky
Poruchy kůže a podkožní tkáně Méně časté: vyrážka, pruritus

Další nežádoucí účinky, které byly hlášené jako specifické pro jednotlivé složky latanoprost a timolol,
oční kapky, roztok buď v klinických studiích, ze spontánních hlášení nebo z dostupné z literatury:

Latanoprost:
Infekce a infestace: Herpetická keratitida

Poruchy nervového systému: Závrať

Poruchy oka: Změny řas a chloupků očního víčka (prodloužení, zesílení, pigmentace, nárůst počtu řas), tečkovitá keratitida, periorbitální edém, iritída, uveitída, makulární edém včetně cystického makulárního edému, syndrom suchého oko, keratitida, korneální edém, korneální eroze, změny směru růstu očních řas, které mohou někdy dráždit oko, cysta duhovky, fotofobie, periorbitální změny a změny víčka, které mají za následek prohloubení záhybu očního víčka, otok očních víček, lokalizovaná kožní reakce na očních víčkách, pseudopemfigoid očních spojivek⁺, ztmavnutí kůže očních víček.

+ Může potenciálně souviset s konzervantem benzalkoniumchloridem.

Srdeční poruchy: angina, nestabilní angina, palpitace

Respirační, hrudní a mediastinální poruchy: Astma, exacerbace astmatu a dyspnoe Poruchy svalové a kosterní soustavy a pojivové tkáně: Bolest kloubů, bolest svalů Celkové poruchy a reakce v místě aplikace: Bolest na hrudi
6

Timolol:
Poruchy imunitního systému: Systémové alergické reakce včetně anafylaktické reakce, angioedému,
urtikarie a lokalizovaného i generalizovaného exantému, pruritus

Poruchy metabolismu a výživy: Hypoglykemie
Psychiatrické poruchy: Deprese, nespavost, noční můry, ztráta paměti, halucinace

Poruchy nervového systému: Závratě, parestezie, mozková ischemie, cerebrovaskulární příhoda, zvýšený výskyt známek a příznaků onemocnění myasthenia gravis, synkopa, bolest hlavy
Poruchy oka: Odchlípení cévnatky po filtračním zákroku (viz bod 4.4), eroze rohovky, keratitida, diplopie, snížená citlivost rohovky, známky a příznaky podráždění očí (např. pálení, píchání, svědění, slzení, erytém), blefaritida, rozmazané vidění, syndrom suchého oka, ptóza.

Poruchy ucha a labyrintu: Tinitus

Srdeční poruchy: Bradykardie, bolest na hrudi, palpitace, edém, arytmie, městnavé srdeční selhání, atrioventrikulární blok, srdeční zástava, srdeční selhání

Cévní poruchy: Hypotenze, Raynaudův syndrom, syndrom chladných rukou a nohou

Respirační, hrudní a mediastinální poruchy: Bronchospasmus (především u pacientů s preexistující
bronchospastickým onemocněním), dyspnoe, kašel

Gastrointestinální poruchy: Dysgeuzie, nauzea, dyspepsie, průjem, sucho v ústech, bolest břicha, zvracení
Poruchy kůže a podkožní tkáně: Alopecie, psoriáziformní vyrážka, exacerbace psoriázy, kožní vyrážka

Poruchy svalové a kosterní soustavy a pojivové tkáně: Myalgie

Poruchy reprodukčního systému a prsu: Sexuální dysfunkce, snížené libido

Celkové poruchy a reakce v místě aplikace: Astenie, únava

U některých pacientů s výrazně porušenou rohovkou byly v souvislosti s použitím očních kapek obsahujících fosfáty velmi vzácně hlášeny případy kalcifikace rohovky.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

Nejsou dostupné žádné údaje týkající se předávkování přípravkem obsahujícím kombinaci
latanoprostu/timololu u lidí.

Symptomy


7

Projevy systémového předávkování timololem jsou: bradykardie, hypotenze, bronchospasmus a srdeční zástava.

V případě předávkování latanoprostem se kromě iritace oka a konjunktivální hyperemie neobjevily žádné další oční nebo systémové nežádoucí projevy.
Léčba
V případě, že se tyto příznaky projeví, musí být léčba symptomatická a podpůrná. Pro případ náhodného požití latanoprostu mohou být užitečné tyto informace:

Studie ukázaly, že timolol nelze odstranit dialýzou. Je nutný výplach žaludku.
Latanoprost se ve velké míře metabolizuje během prvního průchodu játry. Intravenózní podání zdravým dobrovolníkům v dávce 3 mikrogramy/kg nevyvolalo žádné projevy, ale dávka 5,5-10 mikrogramů/kg způsobila nauzeu, bolest břicha, závratě, únavu, návaly horka a pocení. Tyto příznaky byly lehké až středně těžké a ustoupily bez léčby do 4 hodin po ukončení infuze.


5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Oftalmologika – betablokátory – timolol, kombinace
ATC kód: S01ED51

Mechanismus účinku
Latanoprost/timolol, oční kapky, roztok obsahuje dvě složky: latanoprost a timolol-maleinát. Obě látky snižují zvýšený nitrooční tlak (NOT) různými mechanizmy účinku a kombinovaný účinek vede k aditivnímu účinku na snížení NOT, než je tomu při podání těchto látek samostně.
Latanoprost, analog prostaglandinu F2α, je selektivní agonista prostanoidních FP receptorů, který snižuje nitrooční tlak zvýšením odtoku nitrooční tekutiny z oka. Hlavní mechanismus účinku látky je založen na zvýšení odtoku nitrooční tekutiny uveosklerální cestou. Zároveň bylo u člověka zjištěno i určité zvýšení snadnosti odtoku (snížení odtokové rezistence trámčiny). Latanoprost nemá významný vliv na produkci nitrooční tekutiny, hematookulární bariéru a na intraokulární krevní oběh. Dlouhodobá léčba latanoprostem u opic po extrakapsulární extrakci čočky neměla žádný vliv na retinální cévy, jak bylo patrné z vyšetření fluorescenční angiografií. Během krátkodobé léčby latanoprostem u pacientů s pseudofakií nedošlo k prosakování fluoresceinu v oblasti zadního segmentu oka.
Timolol je beta-1 a beta-2 (neselektivní) blokátor adrenergních receptorů, který nemá významnější vnitřní sympatomimetickou aktivitu, přímý myokardiálně depresivní nebo membrány stabilizující účinek. Timolol snižuje nitrooční tlak snížením tvorby tekutiny v ciliárním epitelu. Přesný mechanismus účinku není zcela stanoven, ale pravděpodobně se jedná o inhibici zvýšené syntézy cyklického AMP, způsobenou endogenní beta-adrenergní stimulací. Timolol výrazněji neovlivňuje propustnost hematookulární bariéry pro plazmatické proteiny. U králíků neměl timolol po dlouhodobé léčbě účinek na regionální krevní průtok okem.
Farmakodynamické účinky

Klinická účinnost a bezpečnost
Ve studiích ke stanovení dávky působily oční kapky s latanoprostem/timololem signifikantně vyšší pokles průměrného diurnálního NOT v porovnání s latanoprostem a timololem podanými v monoterapii 1x denně. Ve dvou dobře kontrolovaných, dvojitě zaslepených, šestiměsíčních klinických studiích byl účinek kombinace latanoprostu/timololu na snižování NOT porovnáván s účinkem latanoprostu a timololu v monoterapii u pacientů s NOT nejméně 25 mmHg nebo vyšším. Po 2-4 týdnech léčby timololem (průměrný pokles NOT od zahájení o 5 mmHg), byl po 6 měsících léčby kombinovaným přípravkem s obsahem latanoprostu a timololu (2x denně) pozorován další pokles

8

průměrného  diurnálního  NOT  o  3,1  mm,  2,0  mm  a  0,6  mmHg.  Účinek  očních  kapek s latanoprostem/timololem na snížení NOT přetrvával během šestiměsíční navazující prodloužené otevřené studie.

Existující údaje naznačují, že podávání večer může mít na snížení nitroočního tlaku větší vliv než podávání ráno. Při zvažování, zda doporučit ranní nebo večerní podávání, je třeba vzít v úvahu životní styl pacienta a podporu jeho/její dobré compliance. Je třeba mít na paměti, že studie naznačují, že i v případě nedostatečné účinnosti fixní kombinace může být stále účinné podávání samotného timololu a latanoprostu jednou denně.

Účinek přípravku obsahujícího latanoprost/timolol nastupuje do 1 hodiny a maximální účinek se projeví během 6-8 hodin. Po opakovaném podání se ukázalo, že přiměřená redukce NOT přetrvávala až 24 hodin od podání.
5.2  Farmakokinetické vlastnosti

Latanoprost

Absorpce
Latanoprost je sám o sobě neúčinné isopropylesterové proléčivo, které hydrolýzou esterázami v rohovce na kyselinu latanoprostovou získává biologickou účinnost. Toto proléčivo je dobře absorbováno rohovkou a veškerá látka, jež se dostává do nitrooční tekutiny, se hydrolyzuje během svého průchodu rohovkou.
Distribuce
Studie u člověka svědčí pro to, že maximálních koncentrací v nitrooční tekutině, přibližně 15-30 ng/ml, je dosaženo za přibližně dvě hodiny po lokální aplikaci samotného latanoprostu. Po lokálním podání opicím se latanoprost distribuuje převážně do předního segmentu oka, do spojivek a očních víček.

Kyselina latanoprostová má plazmatickou clearance 0,40 l/h/kg a malý distribuční objem 0,16 l/kg, z čehož vyplývá krátký biologický poločas v plazmě 17 minut. Po lokálním očním podání je systémová biologická dostupnost kyseliny latanoprostové 45%. Kyselina latanoprostová se váže na bílkoviny v 87 %.

Biotransformace a eliminace
V oku nedochází prakticky k žádnému metabolismu kyseliny latanoprostové. Látka se metabolizuje především v játrech. Poločas léku v plazmě u člověka je 17 minut. U hlavních metabolitů, kterými jsou 1,2-dinor a 1,2,3,4-tetranor-metabolity, nebyla ve studiích na zvířatech zjištěna žádná nebo jen velmi malá biologická aktivita. Tyto metabolity se vylučují převážně močí.
Timolol

Absorpce a distribuce
Maximální koncentrace timololu v nitrooční tekutině se dosáhne přibližně 1 hodinu po lokálním podání. Část dávky se absorbuje systémově a maximální plazmatické koncentrace 1 ng/ml se dosahuje 10-20 minut po lokálním podání jedné kapky do každého oka jedenou denně (300 mikrogramů/den).

Biotransformace
Biologický poločas timololu v plazmě je přibližně 6 hodin. Timolol se rozsáhle metabolizuje v játrech.

Eliminace
Metabolity se vylučují do moče spolu s nezměněným timololem.

Farmakokinetický/farmakodynamický vztah



9

Nebyly zjištěny farmakokinetické interakce mezi latanoprostem a timololem, i když byl pozorován přibližně dvojnásobný nárůst koncentrace kyseliny latanoprostové v nitrooční tekutině 1-4 hodiny po podání očních kapek s latanoprostem/timololem v porovnání s monoterapií.

5.3  Předklinické údaje vztahující se k bezpečnosti

Bezpečnostní profil jednotlivých látek po očním i systémovém podání je dobře znám. U králíků léčených lokálně fixní kombinací nebo současně podávaným latanoprostem a timololem v očním roztoku nebyly zjištěny nežádoucí oční a systémové účinky. Farmakologické studie, studie genotoxicity a karcinogenity zaměřené na bezpečnost prováděné s každou ze složek neprokázaly zvláštní riziko pro člověka. Latanoprost neovlivňoval hojení ran na rohovce oka králíků, zatímco timolol inhiboval tento proces u oka králíků a opic, pokud byl podán častěji než jednou denně.

U latanoprostu nebyl zjištěn účinek na samčí a samičí fertilitu u potkanů ani teratogenní potenciál u potkanů a králíků. Po intravenózních dávkách až do výše 250 mikrogramů/kg/den nebyla u potkanů pozorována embryotoxicita. Nicméně latanoprost vykazoval embryofetální toxicitu u králíků po intravenózní dávce 5 mikrogramů/kg/den (přibližně 100násobek klinické dávky) a vyšší, která byla charakterizována zvýšeným výskytem pozdní resorpce a potratů a sníženou hmotností plodu.

Timolol nevykazoval účinky na samčí a samičí fertilitu u potkanů ani teratogenní potenciál u myší, potkanů a králíků.


6.  FARMACEUTICKÉ ÚDAJE

6.1  Seznam pomocných látek

Benzalkonium-chlorid
Monohydrát dihydrogenfosforečnanu sodného
Hydrogenfosforečnan sodný
Chlorid sodný
Roztok hydroxidu sodného (k úpravě pH)
Roztok koncentrované kyseliny chlorovodíkové (k úpravě pH)
Voda na injekci

6.2  Inkompatibility

V in vitro studiích bylo zjištěno, že dochází k precipitaci, jestliže jsou oční kapky obsahující thiomersal smíseny s očními kapkami obsahujícími latanoprost. Při současném podávání takových léčivých přípravků s přípravkem Latanoprost/Timolol Indoco mají být jednotlivé oční kapky aplikovány v odstupu nejméně pěti minut.

6.3  Doba použitelnosti
2 roky

Po prvním otevření lahvičky: 28 dní při teplotě do 25 °C.

6.4  Zvláštní opatření pro uchovávání

Uchovávejte v chladničce (2 °C – 8 °C).
Po otevření: Neuchovávejte při teplotě nad 25 °C.
Uchovávejte lahvičku v krabičce, aby byl přípravek chráněn před světlem. Podmínky uchovávání po prvním otevření viz bod 6.3.




10

6.5  Druh obalu a obsah balení

5ml ETO sterilizovaná lahvička z přírodního LDPE s průsvitným LDPE kapátkem a bílým HDPE
uzávěrem garantujícím neporušenost obalu.

Jedna lahvička obsahuje 2,5 ml přípravku Latanoprost/Timolol Indoco.
Přípravek je dostupný v baleních:
1x 2,5 ml
3x 2,5 ml
6x 2,5 ml
Na trhu nemusí být všechny velikosti balení.

6.6  Zvláštní opatření pro likvidaci přípravku

Veškerý nepoužitý léčivý přípravek nebo odpad musí být zlikvidován v souladu s místními požadavky.


7.  DRŽITEL ROZHODNUTÍ O REGISTRACI
INDOCO REMEDIES CZECH s.r.o.
Třtinová 260/1, Čakovice,
196 00 Praha 9,
Česká republika

8.  REGISTRAČNÍ ČÍSLO(A)
64/268/16-C

9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 22. 6. 2016

10.  DATUM REVIZE TEXTU

3. 12. 2019






















11
