sp.zn. sukls305283/2018

SOUHRN ÚDAJŮ O PŘÍPRAVKU


1.  NÁZEV PŘÍPRAVKU
FRAMYKOIN 3300 IU/g +250 IU/g kožní zásyp


2.  KVALITATIVNÍ A KVANTITATIVNÍ SLOŽENÍ
Neomycinum (ve formě neomycini sulfas) 3300 IU, bacitracinum zincicum 250 IU v 1 g zásypu. Úplný seznam pomocných látek viz bod 6.1.

3.  LÉKOVÁ FORMA

Kožní zásyp
Popis přípravku: bílý sypký prášek. Nesmí obsahovat hrudky, hrubší částice a mechanické nečistoty.

4.  KLINICKÉ ÚDAJE

4.1  Terapeutické indikace

Ošetření po dermatologických a drobných chirurgických zákrocích, ošetření infikovaných zranění.
4.2  Dávkování a způsob podání

Dávkování
Zásyp se aplikuje na postižená místa v přiměřeném množství buď jednorázově nebo 1 až 2krát denně. Při hnisavé sekreci a tvorbě krust je třeba krusty před aplikací odstranit.
Jestliže se do 7 dnů nedostaví terapeutická odpověď, v léčbě se nepokračuje.
Pediatrická populace
Přípravek je vhodný pro dospívající i děti od 1 roku.

4.3  Kontraindikace

Hypersenzitivita na léčivé látky nebo na kteroukoli pomocnou látku uvedenou v bodě 6.1. Infekční procesy způsobené kvasinkami a plísněmi.
4.4  Zvláštní upozornění a opatření pro použití

Framykoin zásyp nemá být aplikován na rozsáhlé mokvající plochy, na varikózní terén bérců a do bércových vředů (riziko senzibilizace).
4.5  Interakce s jinými léčivými přípravky a jiné formy interakce

Interakce nejsou známy.

4.6  Fertilita, těhotenství a kojení

Přípravek lze používat v období těhotenství a kojení k ošetření drobných poranění. Není vhodné aplikovat zásyp na popraskané bradavky.


1 / 3

4.7  Účinky na schopnost řídit a obsluhovat stroje

Framykoin kožní zásyp nemá žádný vliv na schopnost řídit nebo obsluhovat stroje.

4.8  Nežádoucí účinky
Při opakovaném a dlouhodobém podání možnost výskytu kontaktní dermatitidy. Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9  Předávkování

Předávkování se při lokálním použití nepředpokládá.
Při náhodném požití většího množství přípravku dítětem je vhodné vyvolat zvracení.

5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: antibiotikum pro lokální použití, ATC kód: D06 AX
Přípravek obsahuje kombinaci baktericidních antibiotik pro lokální užití se širokým antibakteriálním spektrem. Bacitracin působí na většinu grampozitivních bakterií (stafylokoky, streptokoky, klostridia); dále působí i na některé gramnegativní koky.
Neomycin působí především na gramnegativní mikroby.
5.2  Farmakokinetické vlastnosti

Framykoin kožní zásyp působí lokálně v místě aplikace.

5.3  Předklinické údaje vztahující se k bezpečnosti

Bezpečnost přípravku byla prokázána dlouhodobým používáním v klinické praxi.

6.  FARMACEUTICKÉ ÚDAJE

6.1  Seznam pomocných látek

Monohydrát laktosy
6.2  Inkompatibility

Neuplatňuje se.

6.3  Doba použitelnosti

V neporušeném obalu: 2 roky
Po prvním otevření: 6 měsíců

2 / 3

6.4  Zvláštní opatření pro uchovávání

Uchovávejte při teplotě do 25 ᵒC, v dobře uzavřeném obalu, aby byl přípravek chráněn před vlhkostí.
Chraňte před mrazem.

6.5  Druh obalu a obsah balení

Polyethylenová nádobka s aplikátorem umožňujícím zasypávání a víčkem, krabička. 2 g, 5 g, 20 g
Na trhu nemusí být všechny velikosti balení.
6.6  Zvláštní opatření pro likvidaci přípravku a pro zacházení s ním

Veškerý nepoužitý léčivý přípravek nebo odpad musí být zlikvidován v souladu s místními požadavky.

7.  DRŽITEL ROZHODNUTÍ O REGISTRACI

BIOMEDICA spol. s r. o., Pekařská 8, 155 00 Praha 5, Česká republika

8.  REGISTRAČNÍ ČÍSLO

15/141/69-C


9.  DATUM PRVNÍ REGISTRACE/ PRODLOUŽENÍ REGISTRACE
Datum první registrace: 1969
Datum posledního prodloužení registrace: 25.3.2015


10.  DATUM REVIZE TEXTU

14. 11. 2018
























3 / 3
