sp.zn. sukls298612/2018


SOUHRN ÚDAJŮ O PŘÍPRAVKU


1.  NÁZEV PŘÍPRAVKU
Radionuklidový generátor ⁸¹Rb/⁸¹ᵐKr 18–740 MBq radionuklidový generátor

2.  KVALITATIVNÍ A KVANTITATIVNÍ SLOŽENÍ

Přípravek obsahuje Krypton (⁸¹ᵐKr) o aktivitě 18–740 MBq k datu a hodině kalibrace.
Léčivou látkou je krátkodobý plyn krypton (⁸¹ᵐKr), který nepřetržitě vzniká radioaktivní přeměnou mateřského nuklidu rubidia (⁸¹Rb) s poločasem přeměny 4,57 h.
Metastabilní krypton (⁸¹ᵐKr) přechází isomerickým přechodem s poločasem přeměny 13,1 sekund na stabilnější krypton (⁸¹Kr) za současné emise čistého záření gama s energií 190,4 keV. Radionuklidový generátor obsahuje radionuklid rubidium (⁸¹Rb) v posuvné radioaktivní rovnováze se svým dceřiným radionuklidem (⁸¹ᵐKr).

Úplný seznam pomocných látek viz bod 6.1.

3.  LÉKOVÁ FORMA

Radionuklidový generátor.

4.  KLINICKÉ ÚDAJE

4.1  Terapeutické indikace
Tento přípravek je určen pouze k diagnostickým účelům.

Radionuklidový generátor ⁸¹Rb/⁸¹ᵐKr se používá k ventilačnímu vyšetření plic pomocí gama kamery při respiračních onemocněních (plicní embolie, obstrukční choroby dýchacích cest, abnormality výměny plynů) nebo v rámci předoperačního vyšetření
Ventilační vyšetření pomocí kryptonu (⁸¹ᵐKr) lze kombinovat s vyšetřením perfuze pomocí koloidů značených techneciem (⁹⁹ᵐTc). Vzhledem k rozdílné energii použitých radionuklidů lze obě vyšetření provést simultánně při záznamu dat ve dvojím energetickém okně.

4.2  Dávkování a způsob podání

Dávkování
Dospělí
Zobrazení na gama kameře v dostatečné kvalitě je možné po získání 300 000 – 700 000 impulsů na každou projekci. Celkem se obvykle provádí 4–6 projekcí. Aplikovaná aktivita kryptonu (⁸¹ᵐKr) v cílovém orgánu se tak pohybuje okolo 4500 MBq (směrná hodnota 6000 MBq) pro 70kg pacienta.
Doba k nasnímání nezbytného počtu impulsů se řídí dobou, která uplynula od data a hodiny kalibrace a pohybuje se přibližně od 40 sekund do 5 minut (typický údaj pro 74 MBq generátor).

Pediatrická populace
Použití u dětí a dospívajících je třeba pečlivě zvážit na základě klinických potřeb a vyhodnocení poměru přínosů a rizik u této skupiny pacientů.


1/7

Způsob podání
Scintigrafické zobrazení se provádí při současné inhalaci inertního radioaktivního plynu krypton (⁸¹ᵐKr). Z generátoru je plyn eluován vzduchem a pacient inhaluje plyn do dýchacích cest pomocí masky nebo náustku.
Podrobné informace k přípravě generátoru před vyšetřením jsou uvedeny v bodě 12.

4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1.

4.4  Zvláštní upozornění a opatření pro použití

Individuální posouzení poměru benefit/risk
U každého pacienta  musí být vystavení ionizujícímu záření odůvodnitelné  očekávaným diagnostickým  přínosem a musí být provedeno s nejnižší rozumně dosažitelnou hodnotou aplikované aktivity, která ještě zaručí získání požadované diagnostické informace.

Pediatrická populace
Pro informace o použití u dětí a dospívajících viz bod 4.2.

4.5  Interakce s jinými léčivými přípravky a jiné formy interakce

Nebyly provedeny žádné studie interakcí.
4.6  Fertilita, těhotenství a kojení

Ženy, které můžou otěhotnět
Je-li zvažováno podání radioaktivního léčiva ženě, která může otěhotnět, vždy je nutné se přesvědčit, zda je, či není těhotná. Každá žena, u níž došlo k vynechání menstruace, by měla být považována za těhotnou, není-li prokázán opak. V případě pochybností ohledně možného těhotenství (pokud ženě vynechala menstruace nebo má menstruaci velmi nepravidelnou), by měla být pacientce nabídnuta možnost použití alternativní metody nezahrnující ionizační záření (pokud je k dispozici).
Těhotenství
Vyšetření těhotných žen radionuklidy přináší radiační zátěž také pro plod. V průběhu těhotenství by proto měla být prováděna pouze nezbytná vyšetření, u kterých předpokládaný přínos vysoce převyšuje riziko pro matku a plod.

Kojení
Před podáním radiofarmak kojící matce je třeba zvážit možnost odložení podání radionuklidu na dobu, až matka přestane kojit, a také zvážit volbu nejvhodnějšího radiofarmaka s ohledem na vylučování aktivity do mateřského mléka. V případě aplikace kryptonu (⁸¹ᵐKr) není nutné kojení přerušit, protože krypton (⁸¹ᵐKr) nepřechází do mateřského mléka.

Fertilita
Nebyly provedeny žádné studie týkající se fertility.

4.7  Účinky na schopnost řídit a obsluhovat stroje
Radionuklidový generátor ⁸¹Rb/⁸¹ᵐKr nemá žádný nebo má zanedbatelný vliv na schopnost řídit nebo
obsluhovat stroje.

4.8  Nežádoucí účinky


2/7

Vystavení ionizujícímu záření je spojováno se vznikem rakoviny a potenciálním rozvojem dědičných vad. Vzhledem k tomu, že efektivní dávka se při podání aktivity 3000 – 6000 MBq pro dospělého 70kg pacienta pohybuje v rozmezí 80–160 μSv, je výskyt těchto nežádoucích účinků velmi málo pravděpodobný.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

Vzhledem k rychlé eliminaci kryptonu (⁸¹ᵐKr) z plic v rámci normálního procesu dýchání, je v případě nevyžádané prodloužené inhalace kryptonu (⁸¹ᵐKr) doporučeno odvést pacienta z místa vzniku radiace na čerstvý vzduch.
5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: diagnostická radiofarmaka, respirační systém, jiná diagnostická
radiofarmaka, ATC kód: V09EX01
Mechanismus účinku
Inhalací vzduchu obsahujícího inertní radioaktivní plyn krypton (⁸¹ᵐKr) normální dechovou rychlostí, dochází k ustálení koncentrace kryptonu (⁸¹ᵐKr) v jednotlivých částech plic proporcionálně k lokální plicní ventilaci.
Farmakodynamické účinky
Krypton (⁸¹ᵐKr) je inertní plyn, který není v těle metabolizován a v aplikovaných koncentracích nevykazuje žádné farmakodynamické účinky.

5.2  Farmakokinetické vlastnosti

Absorpce a distribuce
Krypton (⁸¹ᵐKr) jako vzácný plyn je zcela inertní a nepřechází v plicích do krve.

Eliminace
Radiofarmakum je vydechováno v nezměněné formě a vzhledem k fyzikálnímu poločasu (13,1 s) nelze stanovit biologický poločas ani studovat jakékoliv vlivy dalších faktorů.













3/7

5.3  Předklinické údaje vztahující se k bezpečnosti

Údaje nejsou k dispozici.
Vzhledem k povaze přípravku nejsou dostupné údaje týkající se toxicity přípravku, případně stanovení letální dávky. Studie mutagenity a dlouhodobé karcinogenity nebyly provedeny.
6.  FARMACEUTICKÉ ÚDAJE

6.1  Seznam pomocných látek

Chlorid rubidný.
6.2  Inkompatibility
Studie kompatibility nejsou k dispozici, a proto nesmí být tento léčivý přípravek mísen s jinými léčivými přípravky.
6.3  Doba použitelnosti

24 hodin od data a hodiny kalibrace.
24 hodin po prvním otevření (za dodržení podmínek daných výrobcem a za dodržení obecných pravidel práce s radioaktivními přípravky).
6.4  Zvláštní opatření pro uchovávání

Uchovávejte při teplotě do 25°C, v původním obalu. Chraňte před mrazem.
Uchovávejte v souladu s požadavky platných předpisů pro uchovávání radioaktivních látek.

6.5  Druh obalu a obsah balení

Těleso a vstupní/výstupní přívody ze syntetického polymeru, olověný stínící obal, plechový hermetický obal, transportní obal.
Velikosti balení [MBq]:  18, 37, 74, 111, 148, 185, 222, 259, 296, 333, 370, 444, 518, 592, 666, 740.
Na trhu nemusí být všechny velikosti balení.

6.6  Zvláštní opatření pro likvidaci přípravku a pro zacházení s ním

Obecná upozornění
Radiofarmaka  mohou  přijímat,  používat  a  aplikovat  pouze  oprávněné  osoby  v určených zdravotnických zařízeních. Jejich příjem, skladování, použití, přeprava a likvidace podléhá předpisům a povolením příslušných úřadů.
Radiofarmaka se musí připravovat takovým způsobem, aby byly dodrženy jak požadavky radiační ochrany, tak farmaceutické jakosti.
Instrukce pro zacházení s generátorem jsou uvedeny v bodě 12.
Pokud je narušena celistvost obalu generátoru, přípravek by neměl být použit.
Aplikace radiofarmak představuje pro jiné osoby riziko vnějšího ozáření nebo kontaminace stopami moči, zvratků a jiných tělních tekutin. Proto je potřeba přijmout bezpečnostní opatření radiační ochrany v souladu s národními předpisy.
Veškerý nepoužitý přípravek nebo odpad musí být zlikvidován v souladu s místními požadavky.







4/7

7.  DRŽITEL ROZHODNUTÍ O REGISTRACI

RadioMedic s.r.o.
Husinec-Řež 289, 250 68 Řež , Česká republika
Tel.: 266 173 253
Fax: 220 940 151
e-mail: info@radiomedic.cz

8.  REGISTRAČNÍ ČÍSLO

88/206/00-C
9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 29. 3. 2000
Datum posledního prodloužení registrace: 28. 4. 2010
10.  DATUM REVIZE TEXTU
6. 12. 2018
11.  DOZIMETRIE
Základní dozimetrická data týkající se ⁸¹ᵐKr:
Poločas přeměny T1/2 = 13,1 s
Energie záření γ: 190,4 keV
Dceřiný krypton (⁸¹Kr) vznikající radioaktivní přeměnou ⁸¹ᵐKr má poločas T1/2 = 2×10⁵ let a jeho
příspěvek k radiační zátěži pacienta je tudíž zanedbatelný.
Následující údaje jsou získány z ICRP 53 a jsou vypočteny dle následujících předpokladů:
Absorbovaná dávka na jednotku aplikované aktivity [mGy/MBq]

Orgán

Nadledviny
Stěna moč. měchýře Povrch kostí
Prsní žlázy Gastrointestinální trakt
dospělí
3,4E-06
6,8E-08
1,7E-06
4,6E-06
15 let
5,7E-06
7,6E-08
2,2E-06
4,6E-06
10 let
8,3E-06
2,0E-07
3,2E-06
8,9E-06
5 let
1,3E-05
4,7E-07
4,8E-06
1,3E-05
1 rok
2,1E-05
1,2E-06
9,3E-06
1,8E-05

Stěna žaludku Tenké střevo Tlusté střevo
2,5E-06     3,2E-06    4,4E-06    6,7E-06
2,7E-07     4,7E-07    8,6E-07    1,6E-06
1,1E-05
3,4E-06

horní část dolní část
Ledviny Játra Plíce Vaječníky
Slinivka břišní Červená kostní dřeň Slezina
Varlata Štítná žláza Děloha Ostatní tkáně
Efektivní dávka
[mSv/MBq]
3,2E-07
1,4E-07
1,2E-06
3,4E-06
2,1E-04
1,7E-07
3,5E-06
2,1E-06
3,1E-06
1,7E-08
1,2E-06
1,3E-07
1,8E-06
2,7E-05
5,5E-07
1,5E-07
1,9E-06
4,8E-06
3,1E-04
1,7E-07
4,4E-06
3,3E-06
4,1E-06
2,3E-08
2,1E-06
1,8E-07
2,3E-06
4,0E-05
1,2E-06
3,0E-07
2,9E-06
6,6E-06
4,4E-04
4,1E-07
6,4E-06
4,2E-06
6,0E-06
7,4E-08
3,7E-06
3,5E-07
3,2E-06
5,7E-05
1,9E-06
8,0E-07
4,5E-06
9,5E-06
6,8E-04
8,0E-07
9,8E-06
5,3E-06
9,2E-06
1,3E-08
6,0E-06
7,2E-07
4,7E-06
8,8E-05
3,5E-06
2,0E-06
8,4E-06
1,6E-05
1,3E-03
1,9E-06
1,8E-05
8,2E-06
1,6E-05
5,6E-07
1,1E-05
1,8E-06
8,5E-06
1,7E-04


5/7

Efektivní dávka se při podání aktivity 3000 – 6000 MBq pro dospělého 70kg pacienta pohybuje
v rozmezí 80–160 μSv.

12.  NÁVOD PRO PŘÍPRAVU RADIOFARMAK
Pokud je narušena celistvost obalu generátoru, přípravek se nesmí použít.

Instrukce pro zacházení s generátorem: Pomocná zařízení
▪  Aplikační jednotka se umístí na vhodné místo poblíž gama kamery. Silikonová hadice vstupu se připojí na výstupní luer jednotky, který je umístěn na zadní straně stínícího kontejneru, hadice výstupu se zavede do vymírací nádoby nebo do aktivní vzduchotechniky.
▪  Doporučení: při relativní vlhkosti okolí nižší než 45 % se na vzduchový vstup aplikační jednotky, umístěný  na  spodní  straně  ovládací  skříně,  připojí  zvlhčovací  nádobka  podle  návodu (v příslušenství).
▪  Na střední rameno t-kusu směšovacího ventilu se připojí mikrobiální filtr a na jeho výstup desinfikovaná obličejová maska vhodné velikosti nebo náustek. Jednotka se připojí do elektrické zásuvky 220 V pomocí dodané šňůry a zapne se hlavní spínač na ovládacím panelu. Další ovládání je možné ručně nebo pomocí dálkového IR voliče.

Radionuklidový generátor

▪ Hermetická plechovka s generátorem se vyjme z přepravního obalu a víko plechovky se odtrhne.
▪ Generátor i s plechovkou se umístí do stínícího kontejneru aplikační jednotky připravené
k provozu.
▪ Rozpojí se zkratované hadičky generátoru a připojí se na protikusy aplikační jednotky v kontejneru.
▪ Víko kontejneru se uzavře.

Aplikace

Provoz
▪  Gama kamera se připraví k provozu s použitím vhodného kolimátoru (kolimátor pro ⁹⁹ᵐTc s vysokým rozlišením nebo kolimátor pro střední energie). Na ovládacím panelu aplikační jednotky se nastaví vhodná hodnota průtoku primárního vzduchu (doporučuje se 1–2 litry za minutu), pacient se připraví do vyšetřovací polohy na gama kameře a na obličej pacienta se nasadí vdechovací maska (kontrola těsnosti nasazení).
▪ Zapne se provozní spínač dodávky primárního vzduchu aplikační jednotky (doladění průtokové rychlosti během provozu je možné) a exponují se scintigramy podle zvolené metodiky.
▪ Po dosažení požadovaného počtu registrovaných impulsů se vypne spínač dodávky primárního
vzduchu.

Ukončení provozu
▪ Aplikační jednotka se elektricky vypne a odpojí se od sítě.
▪ Otevře se víko kontejneru, luerové spoje generátoru se odpojí a vstup i výstup generátoru se opět hermetizuje zkratováním vývodů.
▪ Hermetizovaný generátor se uloží na vhodné skladovací místo a připraví se ke zpětnému odvozu (odběr exspirované produkce provádí dodavatel).







6/7







INOKACE PRUTOKU


D XLKOVEHO
OVL4D4N












STiNE Ni GENER TOFM
TLACiTKO ZVYSDVANf PRUTC U TLACiT CD S IB /.4Mi PR'UTOKU
VYPiN AC C ER PADLA, KDNTROLKA HLAVNf VYPih AC, KONTROLKA

VSTUPVZDUCHU
(ViANi+


T KUS
SE ZPETNY BII VENTILY




EA CERI L li FILTR



GENERr TOR
