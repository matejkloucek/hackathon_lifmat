sp.zn. sukls147390/2018


SOUHRN ÚDAJŮ O PŘÍPRAVKU

1.  NÁZEV PŘÍPRAVKU

Novalgin 500 mg potahované tablety


2.  KVALITATIVNÍ A KVANTITATIVNÍ SLOŽENÍ
Léčivá látka:
metamizolum natricum monohydricum 500 mg v 1 potahované tabletě
Pomocné látky se známým účinkem: 1 potahovaná tableta obsahuje 32,6 mg sodíku.

3.  LÉKOVÁ FORMA
Potahované tablety: téměř bílé, podlouhlé bikonvexní potahované tablety bez půlicí rýhy s označením “OEP” na jedné straně


4.  KLINICKÉ ÚDAJE
4.1  Terapeutické indikace
Silná akutní nebo chronická bolest. Horečka nereflektující na jinou léčbu.

4.2  Dávkování a způsob podání
Dávkování a způsob podání závisí na požadovaném analgetickém účinku a stavu pacienta. Obecně má být zvolena nejnižší dávka, která je dostačující pro léčbu bolesti a horečky.
Při volbě způsobu podání je nutné vzít v úvahu, že parenterální podání je spojeno s vysokým rizikem anafylaktických/anafylaktoidních reakcí. Perorální podání je obvykle dostačující k
dosažení uspokojivé analgezie. Pouze tam, kde perorální podání není vhodné (např. při zvracení, poruchách polykání apod.), se doporučuje podání intravenózní nebo intramuskulární.
Pokud je zvažováno parenterální podání u kojenců ve věku mezi 3 až 11 měsíci, je třeba zdůraznit, že
metamizol u těchto dětí nesmí být aplikován intravenózně.
Metamizol nesmí být podán parenterálně pacientům s hypotenzí nebo hemodynamicky nestabilním.

U dospělých je jednotlivá dávka 8 - 16 mg/kg tělesné hmotnosti pro perorální podání a 6 - 16 mg/kg
tělesné hmotnosti pro parenterální podání.
Pro léčbu horečky u dětí je většinou dostačující dávka 10 mg/kg tělesné hmotnosti.
U všech lékových forem lze očekávat nástup analgetického a antipyretického účinku 30 až 60 minut po podání. Doba trvání je obvykle asi 4 hodiny.
Pokud je účinek jednotlivé dávky nedostačující nebo opožděný, když analgetický účinek odeznívá,
je
1/9

možné opakované podání dávky až na maximální denní dávky uvedené níže v tabulce.
Protože nelze vyloučit, že hypotenzní reakce následující po injekci závisí na podané dávce, indikace pro parenterální podání jednotlivé dávky vyšší než 1 g metamizolu musí být velmi pečlivě zvážena (viz níže Způsob podání). Vzhledem k nežádoucím účinkům není přípravek vhodný pro dlouhodobé podávání (měsíce).
V následující tabulce jsou uvedeny doporučené jednotlivé dávky a maximální denní dávky pro jednotlivé věkové a váhové skupiny, lékové formy a cesty podání:

Hmotnost (věk)

Dospělí a
mladiství (ve věku
nad 15 let)
Mladiství 46 - 53
kg (13-14 let)

Děti 31 - 45 kg
(10-12 let)


Děti 24 - 30 kg
(7-9 let)


Děti 16 - 23 kg
(4-6 let)


Děti 9 - 15kg (1-3 roky)

Kojenci 5 - 8 kg
(3-11 měsíců)
Tablety
(počet)
Jednotlivá dávka: 1 - 2 tablety Max. denní dávka:
4x 2 tablety
Injekční roztok
i.v.
Jednotlivá dávka:
2 - 5 ml
Max. denní dávka:
10 ml
Jednotlivá dávka:
0,8 – 1,8 ml
Max. denní dávka:
4x 1,8 ml
Jednotlivá dávka:
0,5 – 1,5 ml
Max. denní dávka:
4x 1,5 ml
Jednotlivá dávka:
0,4 - 1 ml
Max. denní dávka:
4x 1 ml
Jednotlivá dávka:
0,3 -0,8 ml
Max. denní dávka:
4x 0,8 ml
Jednotlivá dávka:
0,2 – 0,5 ml
Max. denní dávka:
4x 0,5 ml
Injekční roztok i.m.

Jednotlivá dávka:
2 - 5 ml
Max. denní dávka:
10 ml
Jednotlivá dávka:
0,8 – 1,8 ml
Max. denní dávka:
4x 1,8 ml
Jednotlivá dávka:
0,5 – 1,5 ml
Max. denní dávka:
4x 1,5 ml
Jednotlivá dávka:
0,4 - 1 ml
Max. denní dávka:
4x 1 ml
Jednotlivá dávka:
0,3 -0,8 ml
Max. denní dávka:
4x 0,8 ml
Jednotlivá dávka:
0,2 – 0,5 ml
Max. denní dávka:
4x 0,5 ml
Jednotlivá dávka:
0,1 – 0,2 ml
Max. denní dávka:
4x 0,2 ml

Zvláštní skupiny pacientů

Porucha funkce ledvin nebo jater
U pacientů s poruchou funkce ledvin nebo jater se doporučuje vyhnout se vysokým dávkám metamizolu, protože u těchto pacientů je rychlost eliminace metamizolu snížena.
Starší pacienti (> 65 let)
U starších pacientů a u pacientů ve všeobecně špatném stavu je nutno počítat s možným zhoršením funkcí ledvin a jater.
Pediatrická populace 
Dávkování viz tabulka výše. Kojencům ve věku 3 až 11 měsíců (o hmotnosti 5 -8 kg) smí být přípravek Novalgin injekce aplikován výhradně intramuskulárně. Dětem a dospívajícím se podává
přípravek Novalgin injekce intravenózně nebo intramuskulárně. Dospívajícím ve věku nad 15 let může být přípravek podán v parenterální nebo perorální formě.


Způsob podání

2/9

Novalgin tablety: perorální podání.
Doporučuje se tablety polykat celé, bez kousání, s dostatečným množstvím vody (asi 1/2 sklenice).


4.3  Kontraindikace
Metamizol se nesmí podat pacientům:
•  s alergií na metamizol nebo jiné pyrazolony (např. phenazon, propyphenazon) nebo pyrazolidiny
(např. phenylbutazon, oxyphenbutazon) včetně například předchozích zkušeností s agranulocytózou po podání některé z těchto látek
•  s poruchou funkce kostní dřeně (např. po cytostatické léčbě) nebo poruchou hematopoézy
•  s analgetickým astmatem nebo s analgetickou intolerancí typu urtikarie-angioedém, tj. pacienti se
známým vznikem bronchospasmu nebo jiných anafylaktoidních reakcí (např. urtikarie, rinitis, angioedém) po podání salicylátů, paracetamolu nebo jiných nenarkotických
analgetik, např. diklofenaku, ibuprofenu, indometacinu, naproxenu
•  s alergií na kteroukoliv pomocnou látku přípravku
•  s akutní intermitentní hepatickou porfyrií (riziko vyvolání porfyrické ataky)
•  s vrozeným defektem glukóza-6-fosfát dehydrogenázy (riziko
hemolýzy) Přípravek se nesmí užívat během třetího trimestru těhotenství a
během kojení.
Přípravek se nesmí podat kojencům ve věku do 3 měsíců nebo s tělesnou hmotností pod 5 kg (nedostatek vědecké dokumentace dostupné pro užití metamizolu u těchto dětí).

4.4  Zvláštní upozornění a opatření pro
použití Varování:
Agranulocytóza
Agranulocytóza vyvolaná metamizolem je porucha imunoalergického původu trvající minimálně jeden týden. Tyto reakce jsou velmi řídké, mohou být závažné a život ohrožující a mohly by být fatální. Nejsou závislé na dávce a mohou se objevit kdykoli během léčby. Pacienti musí být informováni, aby ihned přerušili léčbu a navštívili svého lékaře, objeví-li se jakýkoli z následujících příznaků, který může souviset s neutropenií: horečka, zimnice, bolest v krku, vřed v ústní dutině.
V případě neutropenie (< 1 500 neutrofilů/mm³) musí být léčba okamžitě přerušena a je nezbytné neprodleně provést úplné stanovení počtu krvinek. Počet krvinek má být sledován až do návratu k původním hodnotám.
Pancytopenie
V případě výskytu pancytopenie musí být léčba ihned ukončena a musí být monitorován kompletní krevní obraz, dokud se neupraví.
Všechny pacienty je třeba poučit, aby okamžitě vyhledali lékaře, pokud se u nich během léčby metamizolem objeví známky a příznaky nasvědčující poruchám krve (např. celková slabost, infekce, přetrvávající horečka, vznik modřin, krvácení, bledost).
Anafylaktický šok: Tyto reakce se vyskytují hlavně u citlivých pacientů. Metamizol by proto měl být předepisován s opatrností u astmatických nebo atopických pacientů (viz bod 4.3).

Závažné kožní reakce

V souvislosti s podáváním metamizolu byly hlášeny život ohrožující kožní reakce Stevens- Johnsonův syndrom (SJS) a toxická epidermální nekrolýza (TEN). Objeví-li se známky nebo příznaky SJS či TEN (jako je zhoršující se kožní vyrážka, často s puchýři a slizničními lézemi), musí být léčba metamizolem okamžitě ukončena a nesmí být nikdy znovu zahájena.
Pacienty je třeba poučit o známkách a příznacích kožní reakce a pečlivě jejich stav monitorovat
3/9

zejména během prvních týdnů léčby.

Upozornění:
Anafylaktické/anafylaktoidní reakce
Při volbě způsobu podání je nutné vzít v úvahu, že parenterální podání je spojeno s vyšším rizikem anafylakticko/anafylaktoidních reakcí.

Značné riziko možnosti vzniku těžkých anafylaktoidních reakcí na metamizol je u následujících pacientů (viz bod 4.3):
•  Pacienti s bronchiálním astmatem, zejména se současnou polypózní rinitidou.
•  Pacienti s chronickou urtikarií.
•  Pacienti s přecitlivělostí na alkohol, tj. pacienti reagující již na malé množství
alkoholických nápojů kýcháním, slzením a výrazným zarudnutím obličeje. Alkoholová
intolerance může být příznakem dříve nerozpoznaného syndromu analgetického astmatu.
•  Pacienti s přecitlivělostí na barviva (např. tartrazin) nebo na konzervační látky (např. benzoáty).

Před podáním metamizolu je třeba provést podrobnou anamnézu. U pacientů, u nichž je shledáno zvláštní riziko anafylaktoidních reakcí, smí být metamizol podán pouze po pečlivém zvážení možného rizika proti očekávanému přínosu léčby. Jestliže se i za těchto okolností metamizol podává, je nutný přísný lékařský dohled a musí být k okamžité dispozici prostředky ke zvládnutí šoku.
Izolované hypotenzní reakce
Podání metamizolu může vyvolat izolované hypotenzní reakce (viz bod 4.8). Tyto reakce zřejmě závisí na dávce a jejich výskyt je pravděpodobnější po parenterálním podání. Navíc je riziko těžkých hypotenzních reakcí tohoto typu zvýšeno,
•  Jestliže se intravenózní injekce podává rychle.
•  U pacientů s hypotenzí, objemovou deplecí nebo dehydratací, nebo s nestabilním oběhem nebo s
počínajícím oběhovým selháním.
•  U pacientů s vysokou horečkou.

U těchto pacientů musí být indikace stanovena zvláště pečlivě, a je-li i za těchto okolností metamizol podáván, je nutný přísný lékařský dohled. Jsou nezbytná preventivní opatření (hemodynamická stabilizace) ke snížení rizika hypotenzní reakce.
U pacientů, u nichž je absolutně nezbytné se vyhnout snížení tlaku krve, tj. pacienti s těžkou koronární srdeční chorobou nebo pacienti s významnou stenózou cév zásobujících krví mozek, se smí metamizol podávat pouze za přísného sledování oběhových funkcí.
U pacientů s poruchou funkce ledvin nebo jater je doporučeno vyhnout se vysokým dávkám
metamizolu,
protože je u těchto pacientů sníženo jeho vylučování.
Je nutné zajistit, aby při prvních známkách anafylakticko/anafylaktoidní reakce (viz bod 4.8) mohla být injekce přerušena a snížit riziko izolované hypotenzní reakce na minimum, intravenózní injekce musí být aplikována velmi pomalu (nejvýše 1 ml za minutu).

Přípravek Novalgin obsahuje 32,6 mg sodíku v jedné potahované tabletě, což odpovídá 1,63 % doporučeného maximálního denního příjmu sodíku potravou dle WHO pro dospělého, který činí 2 g sodíku.

4.5  Interakce s jinými léčivými přípravky a jiné formy interakce
Metamizol může způsobit snížení sérových hladin cyklosporinu; hladina cyklosporinu musí být
proto
sledována, pokud je současně podáván metamizol.
Přidáním metamizolu k metotrexátu se může zvýšit hematotoxicita metotrexátu, a to především u starších pacientů. Je zapotřebí vyvarovat se podávání této kombinace.
4/9

Při současném podávání metamizolu může být snížena účinnost kyseliny acetylsalicylové (aspirinu) na agregaci krevních destiček. Proto je třeba opatrnosti při této kombinaci u pacientů užívajících nízké dávky aspirinu jako prevenci srdečních příhod.

Metamizol může způsobit snížení koncentrace bupropionu v krvi a zvýšení koncentrace jeho aktivního metabolitu hydroxybupropionu v krvi.. Proto je třeba opatrnosti při současném podávání bupropionu a metamizolu.
U pacientů užívajících metamizol byla hlášena interference s výsledky laboratorních testů (falešně nízké hodnoty), které používají Trinderovu, případně jí podobnou reakci (např. při vyšetřování sérových hladin kreatininu, triglyceridů, HDL cholesterolu a kyseliny močové) .

4.6  Těhotenství, kojení a plodnost
Těhotenství
Metamizol prochází placentární bariérou. Neexistuje žádný důkaz škodlivosti přípravku na lidský plod: metamizol neprokázal teratogenní účinky u potkanů a králíků a fetotoxicita byla
sledována pouze při vysokých dávkách, které byly toxické pro březí samice. Je však nedostatek klinických dat pro užití přípravku během těhotenství u lidí.
Doporučuje se proto metamizol během prvního trimestru těhotenství neužívat vůbec a v druhém trimestru musí lékař pečlivě zvážit očekávaný přínos podání proti možnému riziku.
Přípravek se nesmí užívat během třetího trimestru těhotenství. Je to proto, že ačkoliv je metamizol pouze slabým inhibitorem syntézy prostaglandinu, nelze vyloučit možnost předčasného uzávěru ductus arteriosus Botalli a perinatálních komplikací se sníženou srážlivostí trombocytů u matky i dítěte.
Kojení
Metabolity metamizolu jsou vylučovány do mateřského mléka. Je nezbytné se proto vyhnout kojení během a po dobu 48 hodin po podání přípravku.

4.7  Účinky na schopnost řídit a obsluhovat stroje
Při doporučených dávkách metamizolu není ovlivněna pacientova schopnost reagovat a soustředit se. Pouze při vyšších dávkách, než jsou dávky doporučené, může dojít ke zhoršení koncentrace nebo reakce, zejména v kombinaci s alkoholem.

4.8  Nežádoucí účinky
Nežádoucí účinky jsou seřazeny podle frekvence výskytu následovně: velmi časté (≥1/10); časté (≥1/100 až <1/10); méně časté (≥1/1000 až <1/100); vzácné (≥1/10000 až <1/1000); velmi vzácné (<1/10000); není známo (z dostupných údajů nelze určit).
Poruchy krve a lymfatického systému
Vzácné: aplastická anemie, agranulocytóza a pancytopenie, včetně fatálních případů,
leukopenie a trombocytopenie. Tyto reakce jsou považovány za reakce imunologické povahy.
Mohou se objevit i přesto, že byl přípravek již dříve mnohokrát užíván bez komplikací.
Velmi vzácné: typické příznaky agranulocytózy zahrnují zánětlivé změny sliznic (např. orofaryngeální, anorektální, genitální), bolest v krku, horečku (která přetrvává nebo se znovu objeví). U pacientů užívajících antibiotika mohou být typické příznaky agranulocytózy
minimální.
Sedimentace erytrocytů je značně zvýšena, zatímco zvětšení lymfatických uzlin je mírné nebo
žádné. Mezi typické příznaky trombocytopenie patří zvýšený sklon ke krvácení a výskyt petechií na kůži nebo slizničních membránách.
Poruchy imunitního systému
Vzácné: metamizol může vyvolat anafylaktický šok, anafylaktické/anafylaktoidní reakce, které
5/9

mohou být závažné až život ohrožující, někdy i fatální. Mohou projevit i přesto, že užívání metamizolu proběhlo již mnohokrát dříve bez komplikací.

Tablety: anafylaktické/anafylaktoidní reakce se mohou vyvinout okamžitě po užití metamizolu
nebo
několik hodin po něm; obvykle se však objeví během první hodiny po užití.
Injekční roztok: anafylaktické/anafylaktoidní reakce se mohou rozvinout během aplikace injekce
nebo
několik hodin po ní; bývá však obvyklé, že se objeví během první hodiny po podání.
Všechny lékové formy: mírnější anafylaktické/anafylaktoidní reakce se projevují kožními a slizničními příznaky (jako jsou svědění, pálení, zarudnutí, kopřivka, otoky), dyspnoí a méně často gastrointestinálními potížemi.
Mírnější reakce se mohou rozvinout do těžkých forem s generalizovanou urtikarií, těžkým
angioedémem (včetně angioedému laryngu), těžkým bronchospasmem, srdeční arytmií, poklesem krevního tlaku (kterému někdy předchází zvýšení krevního tlaku) a oběhovým šokem.
U pacientů se syndromem analgetického astmatu se intolerance typicky projevuje formou astmatického záchvatu.
Není známo: Kounisův syndrom (srdeční onemocnění na alergickém základě).
Cévní poruchy
Není známo: izolované hypotenzní reakce.

Tablety: po užití se mohou objevit izolované přechodné hypotenzní reakce (možná farmakologicky vyvolané, bez dalších doprovodných známek anafylaktické/anafylaktoidní reakce); ve vzácných případech tyto reakce mají formu kritického poklesu krevního tlaku.
Injekční roztok: po podání se mohou objevit izolované přechodné hypotenzní reakce (možná farmakologicky vyvolané, bez dalších doprovodných známek anafylaktické/anafylaktoidní reakce); ve vzácných případech mají tyto reakce formu kritického poklesu krevního tlaku. Rychlá
intravenozní injekce může zvýšit riziko takové hypotenzní reakce.
Poruchy kůže a podkožní tkáně
Vzácné: vyrážka
Není známo: fixní lékový exantém, Stevens-Johnsův syndrom nebo Lyellův syndrom (viz bod 4.4).
Poruchy ledvin a močových cest
Velmi vzácné: zhoršení ledvinové nedostatečnosti.
Není známo: intersticiální nefritida.
Ve velmi vzácných případech, zvláště u pacientů s chorobou ledvin v anamnéze, může dojít
k akutnímu zhoršení funkce ledvin (akutnímu selhání ledvin), v některých případech s oligurií, anurií
nebo proteinurií. V ojedinělých případech se může objevit akutní intersticiální nefritida.
Celkové poruchy a reakce v místě aplikace
Není známo: reakce v místě vpichu
Bolest a lokální reakce se mohou objevit v místě vpichu injekce. Ty mohou někdy
zahrnovat i flebitidu.


Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

6/9

Státní ústav pro kontrolu
léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9  Předávkování Příznaky předávkování
Reakce jako nausea, zvracení, abdominální bolesti, zhoršení funkce ledvin/akutní selhání ledvin (např. kvůli intersticiální nefritidě) a vzácněji centrálně nervové příznaky (závrať, somnolence, kóma, křeče) a pokles tlaku krve (někdy progredující do šoku), také srdeční arytmie (tachykardie) byly hlášeny po
akutním předávkování. Po velmi vysokých dávkách může exkrece neškodného metabolitu (ribazonová
kyselina) způsobit červené zabarvení moče.
Léčba předávkování
Není známo žádné specifické antidotum pro metamizol. Bezprostředně po použití je možné se pokusit omezit další systémovou absorpci léčivé látky opatřeními primární detoxikace (např. výplach žaludku) nebo opatřeními navrženými k omezení absorpce (např. aktivní uhlí).
Hlavní metabolit metamizolu, 4 N-methylaminoantipyrin, může být odstraněn hemodialýzou, hemofiltrací, hemoperfuzí nebo plazmatickou filtrací.


5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Pyrazolony, sodná sůl metamizolu ATC kód: N02BB02
Metamizol je nenávykové pyrazolové analgetikum s analgetickými, antipyretickými a spasmolytickými účinky.
Mechanizmus účinku není zcela objasněn. Některá data naznačují, že metamizol a jeho hlavní metabolit (4-N-methylaminoantipyrin) mohou mít kombinovaný centrální a periferní způsob účinku.

5.2  Farmakokinetické vlastnosti
Farmakokinetika metamizolu a jeho derivátů není zcela prozkoumána, ale lze uvést následující
informace:
po perorálním podání je metamizol zcela hydrolyzován na aktivní složku
4-N-methylaminoantipyrin (MAA). Biologická dostupnost MAA je přibližně 90 % a je o něco vyšší po perorálním podání oproti intravenóznímu podání. Farmakokinetika MAA se
významnou měrou nemění, je-li metamizol podán společně s jídlem.
Hlavně MAA, ale do jisté míry 4-aminoantipyrin (AA) se podílí na klinickém účinku. Hodnoty AUC u AA tvoří asi 25 % hodnot AUC u MAA. Zdá se, že metabolity 4-N acetylaminoantipyrin (AAA) a 4- N-formylaminoantipyrin (FAA) nemají klinický účinek. Je nutné si uvědomit, že u
všech metabolitů je farmakokinetika nelineární. Vzhledem ke klinickému významu tohoto zjištění jsou nutné ještě další studie. Co se týká akumulace metabolitů u krátkodobé léčby, má malý
klinický význam.
Stupeň vazby na bílkoviny je 58 % u MAA, 48 % u AA, 18 % u FAA a 14 % u AAA.
Po intravenózní dávce, je plazmatický poločas u metamizolu přibližně 14 minut. Přibližně 96
% intravenózní dávky označené radioaktivním izotopem bylo vyloučeno v moči a přibližně 6
% ve stolici. 85 % metabolitů jednorázové orální dávky, které se vyloučily v moči, bylo identifikováno.
Z toho bylo 3 % ± 1 % MAA, 6 % ± 3 % AA, 26 % ± 8 % AAA a 23 % ± 4 % FAA. Po
7/9

jednorázové perorální dávce 1 g metamizolu byla renální clearance 5 ml ± 2 ml/min. u MAA, 38 ml ± 13 ml/min. u AA, 61 ml ± 8 ml/min. u AAA a 49 ml ± 5 ml/min. u FAA. Odpovídající
plazmatické poločasy byly 2.7 ± 0.5 hod. u MAA, 3.7 ± 1.3 hod. u AA, 9.5 ± 1.5 hod. u AAA a
11.2 ± 1.5 hod. u FAA.
U starších pacientů expozice (AUC) vzroste 2 až 3násobně. U pacientů s cirhózou jater, po jednorázové dávce poločas MAA a FAA vzroste 3násobně (10 hodin), zatímco u AA a AAA není nárůst zaznamenán.
Pacienti se zhoršenou funkcí ledvin nebyli rozsáhle studováni. Dostupná data naznačují, že
eliminace
některých metabolitů (AAA a FAA) je snížena.


5.3  Předklinické údaje vztahující se k
bezpečnosti Akutní toxicita
Minimální LD metamizolu u myší a potkanů: přibližně 4000 mg/kg tělesné hmotnosti perorálně;


přibližně 2300 mg metamizolu na kg tělesné hmotnosti nebo 400 mg MAA na kg tělesné hmotnosti intravenózně.
Známkami intoxikace byly tachypnoe, sedace a premortální konvulze.

Chronická toxicita
Po období 4 týdnů byly snášeny intravenózní injekce metamizolu u potkanů (150 mg/kg tělesné hmotnosti denně) a u psů (50 mg/kg tělesné hmotnosti denně).
Studie chronické toxicity při perorálním podání byly prováděny u potkanů a psů po dobu 6 měsíců: Denní dávky až do 300 mg/kg tělesné hmotnosti u potkanů a až do 100 mg/ kg tělesné hmotnosti u psů nezpůsobily žádné příznaky intoxikace. Vyšší dávky u obou druhů způsobily chemické změny v séru a hemosiderózu v játrech a slezině; byly také zaznamenány příznaky anemie a toxicity kostní dřeně.
Mutagenita
V literatuře byly popsány pozitivní i negativní výsledky. Avšak, in vitro a in vivo studie
se specifikovaným Hoechst tříděným materiálem nepodaly žádné náznaky mutagenní schopnosti.
Kancerogenita
Ve studiích doby života na potkanech a NMRI potkanech nebyly prokázány žádné karcinogenní účinky metamizolu.
Reprodukční toxicita
Studie na potkanech a králících neindikují teratogenní potenciál.


6.  FARMACEUTICKÉ ÚDAJE
6.1  Seznam pomocných látek
makrogol 4000, magnesium-stearát, potahová vrstva: hypromelosa 2910, dihydrát sodné soli sacharinu, makrogol 8000, oxid titaničitý (E171), mastek

6.2  Inkompatibility


6.3  Doba použitelnosti
3 roky

8/9

6.4  Zvláštní opatření pro uchovávání
.
Uchovávejte při teplotě do 25 °C.

6.5  Druh obalu a obsah balení

Al/ PVC blistr, krabička.
Velikost balení: 20 tablet.

Upozornění:
Na blistru je uveden název Novalgin 500 mg. Pod tímto názvem je léčivý přípravek registrován v členské zemi EHP (Slovensko), ze které je dovážen.


7.  DRŽITEL ROZHODNUTÍ O REGISTRACI A SOUBĚŽNÝ DOVOZCE
sanofi-aventis Slovakia s.r.o., Einsteinova 24, 851 01 Bratislava, Slovenská republika
Souběžný dovozce:
Beta Pharm s.r.o., Nevšová 170, 763 21 Slavičín, Česká republika



8.  REGISTRAČNÍ ČÍSLO
07/447/00-C/PI/002/18


9.  DATUM PRVNÍ REGISTRACE / PRODLOUŽENÍ REGISTRACE
9. 1. 2019


10.  DATUM REVIZE

9. 1. 2019





















9/9
