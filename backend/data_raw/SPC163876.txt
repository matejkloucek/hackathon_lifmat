sp.zn. sukls247886/2020

SOUHRN ÚDAJŮ O PŘÍPRAVKU

1.   NÁZEV PŘÍPRAVKU

Ophthalmo-Azulen 1,5 mg/g oční mast

2.   KVALITATIVNÍ A KVANTITATIVNÍ SLOŽENÍ

Jeden gram oční masti obsahuje guaiazulenum 1,5 mg.
Pomocná látka se známým účinkem: jeden gram oční masti obsahuje 50 mg lanolinu (tuk z ovčí vlny).

Úplný seznam pomocných látek viz bod 6.1.


3.   LÉKOVÁ FORMA

Oční mast.
Popis přípravku: modrá homogenní mast konzistence vazelíny.

4.   KLINICKÉ ÚDAJE

4.1  Terapeutické indikace
Léčba drobných poranění spojivky, rohovky a víček, zejména rohovkových erozí, po poleptání
a popálení rohovky, k urychlení epitelizace rohovky (po odstranění cizích tělísek). Mast je vhodná pro dospělé, dospívající i pro děti.

4.2  Dávkování a způsob podání

Oční mast se u dospělých, dospívajících i dětí aplikuje do spojivkového vaku nebo na kůži víček a okolí oka 3 – 5x za den až do úplného zhojení defektu.
Je vhodné po aplikaci masti do oční štěrbiny nechat zavřené oko na 2 - 3 minuty, aby léčivá látka neodtekla se slzami a mohla se vstřebat rohovkou a spojivkou. Při aplikaci dvou nebo více očních mastí je nutné mezi jejich použitím nechat uplynout alespoň 10 minut.
4.3  Kontraindikace

Hypersenzitivita na guajazulen nebo na kteroukoli pomocnou látku uvedenou v bodě 6.1. Hypersenzitivita na tuk z ovčí vlny (lanolin).
Perforující poranění oka, nesmáčivé léze rohovky.
4.4   Zvláštní upozornění a opatření pro použití Přípravek Ophthalmo-Azulen obsahuje lanolin
Může způsobit místní kožní reakce (např. kontaktní dermatitidu).

4.5   Interakce s jinými léčivými přípravky a jiné formy interakce

Nejsou známy.

1

4.6  Fertilita, těhotenství a kojení

Přípravek lze používat v průběhu gravidity a kojení.

4.7  Účinky na schopnost řídit a obsluhovat stroje

Neaplikuje se.

4.8  Nežádoucí účinky
Po aplikaci do spojivkového vaku může oční mast u citlivějších pacientů vyvolat přechodný pocit pálení.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9  Předávkování

Z hlediska způsobu aplikace oční masti není reálné.


5.   FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Jiná oftalmologika, ATC kód: S01XA01.

Guajazulen patří k azulenům, které se získávají z květů heřmánku pravého. Má antiflogistické,
antiseptické, adstringentní a epitelizační vlastnosti.

5.2  Farmakokinetické vlastnosti
Nejsou popsány.

5.3  Předklinické údaje vztahující se k bezpečnosti

Bezpečnost přípravku byla ověřena dlouhodobým klinickým používáním.


6.   FARMACEUTICKÉ ÚDAJE

6.1  Seznam pomocných látek

bílý vosk
lanolin (tuk z ovčí vlny) tvrdý parafin
tekutý parafin
oční bílá vazelína

2

6.2  Inkompatibility

Neuplatňuje se.
6.3  Doba použitelnosti

3 roky.
Doba použitelnosti po prvním otevření jsou 4 týdny.
6.4  Zvláštní opatření pro uchovávání

Uchovávejte při teplotě do 25 °C.

6.5  Druh obalu a obsah balení

Druh obalu: Al tuba s vnitřní potahovou vrstvou na bázi epoxifenolových pryskyřic, HDPE šroubovací uzávěr, krabička.
Velikost balení: 5 g masti.

6.6   Zvláštní opatření pro likvidaci přípravku a pro zacházení s ním
Žádné zvláštní požadavky.
Před prvním použitím se doporučuje vytlačit a odstranit asi 1 cm masti (z důvodu odstranění kapky
olejového podílu vazelíny).


7.   DRŽITEL ROZHODNUTÍ O REGISTRACI

Zentiva, k. s., U Kabelovny 130, 102 37 Praha 10, Česká republika


8.   REGISTRAČNÍ ČÍSLO

64/526/69-C


9.   DATUM PRVNÍ REGISTRACE/PRODLOUŽENÍ REGISTRACE
Datum první registrace: 1. 9. 1969
Datum posledního prodloužení registrace: 18. 12. 2013

10.  DATUM REVIZE TEXTU

4. 11. 2020










3
