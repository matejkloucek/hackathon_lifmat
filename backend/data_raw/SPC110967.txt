Sp.zn.sukls24541/2017

Souhrn údajů o přípravku

1  NÁZEV PŘÍPRAVKU

OsvaRen 435 mg / 235 mg potahované tablety


2  KVALITATIVNÍ A KVANTITATIVNÍ SLOŽENÍ
Jedna potahovaná tableta obsahuje:

Calcii acetas (kalcium-acetát) 435 mg (= calcium 110 mg) a magnesii subcarbonas ponderosus (těžký zásaditý uhličitan hořečnatý) 235 mg (= magnesium 60 mg)

Pomocné látky se známým účinkem
Jedna potahovaná tableta obsahuje 5,6 mg sodíku a 50 mg sacharózy. Úplný seznam pomocných látek viz bod 6.1.

3  LÉKOVÁ FORMA
Potahovaná tableta.
Bílé až nažloutlé, podlouhlé, potahované tablety s půlicí rýhou.

Půlicí rýha má pouze usnadnit dělení tablety pro snazší polykání, nikoliv její rozdělení na stejné dávky.


4  KLINICKÉ ÚDAJE

4.1  Terapeutické indikace
Léčba hyperfosfatemie při chronické poruše funkce ledvin u pacientů léčených dialýzou (hemodialýza, peritoneální dialýza).
OsvaRen je indikován k léčbě dospělých.

4.2  Dávkování a způsob podání
Dávkování

Dospělí
3 až 10 potahovaných tablet denně, v závislosti na hladině fosfátů v plazmě. Denní dávka má být
rozdělena podle počtu jídel za den (obvykle 3x denně). Doporučená počáteční dávka jsou 3 tablety denně.
Pokud je to nezbytné, může být dávka zvýšena na maximálně 12 potahovaných tablet denně.


1 / 8

Pediatrická populace
Bezpečnost a účinnost přípravku OsvaRen u dětí a dospívajících nebyla stanovena. Proto se podávání přípravku OsvaRen dětem a dospívajícím mladším 18 let nedoporučuje (viz bod 4.4).
Způsob podání

Pro dosažení maximálního účinku vázání fosfátů musí být OsvaRen užíván pouze s jídlem a nemá být
drcen ani žvýkán.

Pro snazší polykání se mají tablety zapít přiměřeným množstvím tekutiny.
Jsou-li tablety příliš velké na to, aby je pacient spolkl, je možné je rozlomit podél půlicí rýhy a to
bezprostředně před spolknutím, aby se zabránilo vzniku chuti po kyselině octové.

Žádné další perorální léčivé přípravky uvedené v bodě 4.5 nemají být užívány 2 hodiny před a 3 hodiny po podání přípravku OsvaRen, protože poměr a/nebo rozsah jejich absorpce by se při společném užití s přípravkem OsvaRen mohl lišit (viz bod 4.5).
OsvaRen může být užíván dlouhodobě.

4.3  Kontraindikace
OsvaRen je kontraindikován u pacientů s:

-  hypofosfatemií;
-   hyperkalcemií s klinickými příznaky nebo bez nich, např. jako důsledek předávkování vitamínu D, paraneoplastického syndromu (bronchiální karcinom, karcinom prsu, karcinom renálních buněk, plazmocytom), kostních metastáz, sarkoidózy nebo osteoporózy z imobilizace;
-  plazmatickou hladinou magnesia větší než 2 mmol/l a/nebo se symptomy hypermagnesemie;
-  AV-blokádou III. stupně;
-  myastenií gravis;
-  hypersenzitivitou na léčivou látku(y) nebo na kteroukoli pomocnou látku uvedenou v bodě 6.1.

4.4  Zvláštní upozornění a opatření pro použití
Užívání vazačů fosfátů by měla předcházet konzultace lékaře s pacientem o dietě s ohledem na příjem fosfátů; užívání vazačů fosfátů může záviset na druhu dialyzační léčby, kterou je pacient léčen.
S opatrností (s trvalým sledováním plazmatického kalcia, magnesia a fosfátů) má být OsvaRen podáván v případě těžké hyperfosfatemie se zvýšením kalcio-fosfátového produktu nad 5,3 mmol²/l², jestliže
•  je pacient refrakterní na léčbu
•  je přítomná refrakterní hyperkalemie
•  je přítomná klinicky významná bradykardie nebo AV-blokáda II. stupně s bradykardií.

Mají být kontinuálně sledovány sérové hladiny fosfátů, magnesia, kalcia a kalcio-fosfátový produkt,
zvláště pak v případě současného užívání přípravků s vitamínem D a thiazidových diuretik.

Vysoké dávky a dlouhodobé podávání přípravku OsvaRen můžou vést k hypermagnesemii. Hypermagnesemie je většinou asymptomatická, ale v určitých případech se mohou projevit systémové účinky.

Příznaky a léčba hypermagnesemie a hyperkalcemie viz bod 4.9.


2 / 8

Pro omezení zátěže kalciem nebo magnesiem má být pacientům doporučeno, aby užívání antacid s obsahem solí kalcia nebo magnesia předem konzultovali s lékařem.
Pokud pacienti s chronickou poruchou funkce ledvin užívají OsvaRen, může u nich dojít k rozvoji
hyperkalcemických epizod, zvláště při kombinaci s podáváním metabolitů vitamínu D. Pacienti mají být upozorněni na možný výskyt symptomů hyperkalcemie.
Během dlouhodobé léčby přípravkem OsvaRen je třeba věnovat pozornost progresi nebo objevení se kalcifikací cév a měkkých tkání. Riziko klesá se snížením kalcio-fosfátového produktu na < 4,5 mmol²/l².

Pacienti užívající digitálisové glykosidy mají dostávat OsvaRen jen při kontrole EKG a monitorování
hladiny kalcia v plazmě.

Zvýšený příjem solí kalcia může mít za následek precipitaci mastných kyselin a žlučových kyselin při vápenném zmýdelnění, čímž může dojít k zácpě.

Při průjmu má být dávka přípravku OsvaRen snížena.

OsvaRen obsahuje sacharózu. Pacienti se vzácnými dědičnými problémy s intolerancí fruktózy, malabsorbcí glukózy a galaktózy nebo sacharózo-izomaltázové deficience nemají tento přípravek užívat.

OsvaRen obsahuje sodík. To je třeba vzít v úvahu u pacientů na kontrolované sodíkové dietě.
Pediatrická populace
Bezpečnost a účinnost přípravku OsvaRen u dětí a dospívajících nebyla stanovena. Proto se podávání přípravku OsvaRen dětem a dospívajícím mladším 18 let nedoporučuje.

4.5  Interakce s jinými léčivými přípravky a jiné formy interakce
Aby se předešlo interakcím mezi přípravkem OsvaRen a dalšími léčivými přípravky při jejich současném užívání, nemají být užívány žádné další perorální léčivé přípravky uvedené v tomto bodě 2 hodiny před a 3 hodiny po podání přípravku OsvaRen (viz bod 4.2).

OsvaRen ovlivňuje absorpci antibiotik (jako jsou tetracykliny, doxycyklin, norfloxacin, některé cefalosporiny, jako je cefpodoxim, cefuroxim a některé chinolony (inhibitory gyrázy) jako je ciprofloxacin), bisfosfonátů, fluoridů, ketokonazolu, přípravků s estramustinem, anticholinergik, zinku, urso- a chenodeoxycholové kyseliny a halofantrinu.

Při léčbě dalšími perorálními přípravky s obsahem železa musí být věnována pozornost skutečnosti, že současný příjem magnesia může ovlivnit absorpci železa.
Hořečnaté soli mohou adsorbovat v gastrointestinálním traktu digoxin, a tím snižovat jeho biologickou dostupnost. Může dojít k adsorpci nitrofurantoinu, a tím ke snížení biologické dostupnosti a potencionálně i snížení protiinfekčního účinku tohoto léčivého přípravku.
Dále může být snížena gastrointestinální absorpce penicilaminu, a tím potencionálně sníženy jeho farmakologické účinky.
Kombinace uhličitanu hořečnatého, hydroxidu a hydroxidu hlinitého s levothyroxinem může vést k vyšší absorpci levothyroxinu.



3 / 8

Vitamín D a jeho deriváty zvyšují absorpci vápníku. Thiazidová diuretika snižují vylučování vápníku ledvinami. V případě současného podávání přípravku OsvaRen a thiazidů nebo derivátů vitamínu D je proto nezbytné kontrolovat hladiny vápníku v plazmě (viz bod 4.4).
Současné užívání estrogenů s přípravkem OsvaRen může zvýšit absorpci vápníku.

Při zvýšení hladiny vápníku v plazmě je zvýšená citlivost na glykosidy, a tím se i zvyšuje riziko arytmií (viz bod 4.4).
Podání adrenalinu pacientům se zvýšenou hladinou vápníku v plazmě může vést k těžkým arytmiím. Může být snížen účinek kalciových antagonistů.

4.6  Fertilita, těhotenství a kojení
Těhotenství
Údaje o podávání přípravku OsvaRen těhotným ženám jsou omezené nebo nejsou k dispozici. Studie reprodukční toxicity na zvířatech jsou nedostatečné (viz bod 5.3). OsvaRen lze v těhotenství používat pouze tehdy, když klinický stav ženy vyžaduje léčbu kalcium-acetátem a uhličitanem hořečnatým.
Kojení
Kalcium-acetát a uhličitan hořečnatý se vylučují do lidského mateřského mléka v takovém množství, že účinky na kojené novorozence/děti jsou pravděpodobné (viz bod 5.2). Kojení není během léčby přípravkem OsvaRen doporučeno.
Fertilita
Nejsou k dispozici žádné údaje.

4.7  Účinky na schopnost řídit a obsluhovat stroje
Není relevantní.


4.8  Nežádoucí účinky
Velmi časté (≥ 1/10)
Časté (≥ 1/100 až <1/10)
Méně časté (≥ 1/1 000 až <1/100) Vzácné (≥ 1/10 000 až <1/1000) Velmi vzácné (< 1/10 000)
Není známo (z dostupných údajů nelze určit)

Gastrointestinální poruchy:
Časté:
Měkká stolice, gastrointestinální podráždění jako nauzea, anorexie, pocity plnosti, říhání a zácpa, průjem.
Poruchy metabolizmu a výživy:
Časté:
Hyperkalcemie asymptomatická i symptomatická, asymptomatická hypermagnesemie.

Méně časté:
Středně těžká až těžká symptomatická hyperkalcemie, symptomatická hypermagnesemie.

Velmi vzácné:
Hyperkalemie, poruchy kostní mineralizace vyvolané magnesiem.

4 / 8

Příznaky hypermagnezémie a hyperkalcémie viz bod 4.9.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování
Akutní hypermagnesemie (buď asymptomatická nebo s projevy akutní systémové toxicity) potlačuje inhibicí uvolňování acetylcholinu jak centrální, tak periferní nervovou aktivitu. Systémovou toxicitu lze očekávat od plazmatické koncentrace 2,5 mmol/l, těžké nežádoucí účinky neurotoxicity se objevují od 3 mmol/l výše. Při koncentracích 2,5 – 5,0 mmol/l byly pozorovány gastrointestinální poruchy (nauzea, nechutenství, obstipace), cystospazmus, svalová slabost, letargie, vymizení hlubokých šlachových reflexů, poruchy AV-převodu a vedení komorového vzruchu. U hladin plazmatického magnesia 5 – 10 mmol/l byly pozorovány vazodilatací vyvolaná arteriální hypotenze, paralytický ileus, svalová paralýza a kóma. Při hladinách nad 10 mmol/l dochází k respirační a srdeční zástavě.
Počátečními příznaky hyperkalcemie jsou svalová slabost a gastrointestinální poruchy (bolest břicha, obstipace, nauzea a zvracení). Těžká hyperkalemie je charakterizována poruchami vědomí (např. letargie, dezorientace, stupor a v extrémních případech i kóma). U pacientů s plazmatickou hladinou kalcia nad 3,5 mmol/l může dojít k hyperkalemické krizi s příznaky:

-  polyurie, polydipsie
-  nauzea, anorexie, obstipace, pankreatitida (méně častá)
-  arytmie, zkrácení QT-intervalu, adynamie, hypertenze
-  svalová slabost až pseudoparalýza
-  psychóza, somnolence až kóma

Dlouhodobé předávkování může vést k rozvoji adynamické osteopatie.

Naléhává léčba:
Kromě léčby symptomů spočívá léčba hypermagnesemie ve snížení koncentrace magnesia v dialyzátu a ve snížení dávky přípravku OsvaRen.
Při zvýšení plazmatické hladiny kalcia nad 2,5 mmol/l je třeba zvážit kromě symptomatické léčby též snížení dávky a/nebo snížení kalcia v dialyzátu na 1,25 mmol/l. Při hyperkalcemii (plazmatické kalcium > 2,75 mmol/l) má být léčba přípravkem OsvaRen dočasně přerušena. U pacientů s plazmatickou hladinou kalcia nad 3,5 mmol/l spočívá terapeutická intervence v hemodialyzační léčbě s dialyzátem bez obsahu kalcia. Během léčby s dialyzátem bez kalcia je nutné podrobné monitorování koncentrace plazmatického kalcia, aby bylo minimalizováno riziko hypokalcemie a nežádoucích kardiovaskulárních reakcí.


5  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Kalcium-acetát a uhličitan hořečnatý


ATC kód: V03AE04

5 / 8

Mechanismus účinku
Kalcium-acetát a uhličitan hořečnatý jsou sloučeniny vázající fosfáty a tak mohou společně s fosfáty v potravě vést k tvorbě nízko rozpustných vápenatých a hořečnatých fosfátových solí ve střevě, které jsou poté vylučovány stolicí. Kalcium-acetát dosahuje maxima své vazebné kapacity pro fosfáty při pH 6-8. Proto je OsvaRen vhodný pro vazbu fosfátů i u pacientů s hypo- nebo anaciditou žaludku.

5.2  Farmakokinetické vlastnosti
Absorpce
Za předpokladu, že magnesium není vysráženo fosfáty z jídla nebo jinými živinami, jsou rozpuštěné
ionty magnesia biologicky dostupné a jsou absorbovány ve střevě.

Absorpce perorálně podaného magnesia u zdravých jedinců závisí na dávce. Pokusy prokázaly, že míra absorpce u pacientů, kteří dostali 1,5 mmol magnesia denně, byla 65 %, zatímco u pacientů, kteří dostali 40 mmol denně to bylo jen 11 %.

Rozpuštěné kalciové ionty jsou biologicky dostupné a mohou být střevem absorbovány, dokud nevytvoří nerozpustné kalciové komplexy s fosfáty nebo jinými živinami obsaženými v potravě. Absorpce kalcia je řízena mechanizmy hormonální regulace. Míra absorpce se zvyšuje s vyšší dávkou a při stavech s hypokalcemií a snižuje se s narůstajícím věkem. V závislosti na stavu vitamínu D a na podané dávce lze očekávat frakční absorpci 10 – 35 %. Podání vyšších dávek vede pouze k menšímu nárůstu absorbovaného množství. Normální denní příjem v stravě je přibližně 1000 mg.

Distribuce
Celkový obsah magnesia v těle je kolem 20 – 28 g. U zdravých dospělých jedinců je kolem 53 % celkového tělesného magnesia v kostech, 27 % ve svalech, 19 % v měkkých tkáních a 1 % extracelulárně. Většina intracelulárního magnesia je ve vázané formě.

Celkový obsah tělesného kalcia u jedince vážícího 70 kg je kolem 1 250 g (31 mol), z čehož 99 % je v kostech a zubech. V plazmě a extracelulární tekutině je kolem 1 g a v samotných tkáních je 6 – 8 g. Referenční hodnoty celkového plazmatického kalcia se liší podle klinické laboratoře, v závislosti na metodě, v rámci normálního rozmezí 2,15 – 2,57 mmol/l. Kolem 40 – 45 % tohoto množství je vázáno na plazmatické proteiny, kolem 8 – 10 % je v komplexu s ionty jako je citrát, a 45 – 50 % je rozpuštěno jako volné ionty.

Eliminace
Perorálně podané soli magnesia jsou vylučovány močí (absorbovaná část) a stolicí (neabsorbovaná část). Malé množství je vylučováno do mateřského mléka. Magnesium prostupuje placentou.

Za fyziologických podmínek se přibližně stejné množství kalcia vylučuje močí a prostřednictvím endogenní střevní sekrece. Parathormon, vitamín D a thiazidová diuretika snižují vylučování kalcia močí, zatímco ostatní diuretika (kličková diuretika), kalcitonin a růstový hormon renální exkreci podporují. Vylučování kalcia močí klesá v počátečních stádiích renálního selhání. Vylučování kalcia močí se zvyšuje během těhotenství. Kalcium se též vylučuje potními žlázami. Kalcium prostupuje placentou a je vylučováno do mateřského mléka.


5.3  Předklinické údaje vztahující se k bezpečnosti
Standardní studie na genotoxicitu nebyly s přípravkem OsvaRen provedeny. Na základě dostupných údajů se nepředpokládá žádný genotoxický ani karcinogenní potenciál.
Žádné studie reprodukční toxicity nebyly s přípravkem OsvaRen provedeny.
6 / 8

6  FARMACEUTICKÉ ÚDAJE

6.1  Seznam pomocných látek
Jádro tablety:
předbobtnalý škrob (kukuřičný), kukuřičný škrob,
sacharóza, želatina,
sodná sůl kroskarmelózy, magnesium-stearát.
Potahová vrstva tablety:
čištěný ricinový olej, hypromelóza.

6.2  Inkompatibility
Neuplatňuje se.
6.3  Doba použitelnosti
3 roky

Po prvním otevření kontejneru: 3 měsíce

6.4  Zvláštní opatření pro uchovávání
Uchovávejte v dobře uzavřeném kontejneru, aby byl přípravek chráněn před vlhkostí.
Podmínky uchovávání tohoto léčivého přípravku po jeho prvním otevření jsou uvedeny v bodě 6.3.

6.5  Druh obalu a velikost balení
HDPE kontejner s LDPE uzávěrem: velikost balení 180 potahovaných tablet.

6.6  Zvláštní opatření pro likvidaci přípravku
Žádné zvláštní požadavky.


7  DRŽITEL ROZHODNUTÍ O REGISTRACI
Fresenius Medical Care Nephrologica Deutschland GmbH Else-Kröner-Straße 1
61352 Bad Homburg v.d.H., Německo


8  REGISTRAČNÍ ČÍSLO
87/717/07-C




7 / 8

9  DATUM PRVNÍ REGISTRACE/PRODLOUŽENÍ REGISTRACE
Datum první registrace: 21. 11. 2007
Datum posledního prodloužení: 10. 2. 2011


10 DATUM REVIZE TEXTU
23. 3. 2017










































8 / 8
