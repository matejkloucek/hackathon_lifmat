sp.zn. sukls169571/2016
SOUHRN ÚDAJŮ O PŘÍPRAVKU

1. NÁZEV PŘÍPRAVKU

Leuco-Scint 0,18 mg kit pro radiofarmakum

2. KVALITATIVNÍ A KVANTITATIVNÍ SLOŽENÍ

1 lahvička obsahuje exametazimum (d,l-hexamethylpropylene amine oxime, HM-PAO) 0,18 mg. Radionuklid není součástí kitu.
Úplný seznam pomocných látek viz bod 6.1

3. LÉKOVÁ FORMA

Kit pro radiofarmakum
Leuco-Scint je prášek na injekci, určený k rekonstituci injekčním roztokem technecistanu-(⁹⁹ᵐTc) sodného.

4. KLINICKÉ ÚDAJE
4.1 Terapeutické indikace

Tento přípravek je určen pouze k diagnostickým účelům.

Po označení techneciem-(⁹⁹ᵐTc)(HM-PAO) je získaný injekční roztok určen pro in vitro značení leukocytů techneciem-(⁹⁹ᵐTc). Značené leukocyty jsou následně reinjikovány a je provedena scintigrafie k zobrazení míst jejich lokalizace. Tento postup může být použit pro detekci míst ložiskové infekce (např. abdominální absces), při pátrání po horečce neznámého původu a při hodnocení zánětlivých stavů, které nejsou spojeny s infekcí, jako je zánětlivé onemocnění střev.
4.2 Dávkování a způsob podání

Dávkování

Dávka pro dospělé: pro in vivo lokalizaci techneciem-(⁹⁹ᵐTc)-označených leukocytů je doporučená dávka 200 – 600 MBq i.v..

Pediatrická populace
Použití u dětí a dospívajících je třeba pečlivě zvážit, na základě klinických potřeb a posouzení poměru rizik/přínosů u této skupiny pacientů. Aktivity, které mají být podávány dětem a dospívajícím se řídí podle doporučené aktivity uvedené v kartě dávkování EANM.
Způsob podání

Tento přípravek musí být před podáním pacientovi rekonstituován. Podává se intravenózní injekce leukocytů po jejich in vitro značení.
Návod k rekonstituci přípravku a ke značení leukocytů je uveden v bodě 12.

4.3 Kontraindikace

Hypersenzitivita na léčivou látku nebo na kteroukoli pomocnou látku tohoto přípravku uvedenou v
bodě 6.1.
1/11

4.4 Zvláštní upozornění a opatření pro použití

Možnost hypersenzitivní nebo anafylaktické reakce
Pokud se objeví hypersenzitivní nebo anafylaktická reakce, musí být podávání léčivého přípravku okamžitě přerušeno a je-li to nezbytné, musí být zahájena intravenózní léčba. Aby bylo možné v případě potřeby okamžitě zasáhnout, je třeba mít k dispozici potřebné léčivé přípravky a vybavení, například endotracheální trubici a zařízení pro umělou ventilaci.
Odůvodnění individuálního přínosu/rizika
Vystavení každého pacienta ionizujícímu záření musí být opodstatněné na základě jeho pravděpodobného přínosu. Aplikovaná aktivita by vždy měla být nejnižší s jakou lze rozumně dosáhnout získání požadované diagnostické informace.

Pediatrická populace
Informace o použití u pediatrické populace viz bod 4.2. Je nutné pečlivé zvážení indikace, protože efektivní dávka na MBq je vyšší než u dospělých (viz bod 11).
Příprava pacienta
Pacient(ka) na vyšetření by měl(a) přijít nalačno, nebo po lehké (netučné) snídani, dobře hydratován(a).
Po vyšetření
Během prvních hodin po vyšetření vám bude doporučeno močit tak často, jak jen to je možné, aby se snížila radiace.

Opatření vztahující se k ohrožení životného prostředí jsou uvedena v bodě 6.6.
4.5 Interakce s jinými léčivými přípravky a jiné formy interakce

Lékové interakce nejsou dosud známé.

4.6 Fertilita, těhotenství a kojení

Ženy ve fertilním věku
Je-li nutné podat radioaktivní přípravky ženám ve fertilním věku, je třeba vždy zjistit, jestli není žena těhotná. Každá žena, které vynechala menstruace, by měla být považována za těhotnou, dokud se neprokáže opak. V případě nejistoty je důležité snížit radiační zátěž na minimum vzhledem k dosažení požadované klinické informace. Vždy by měly být zvážené alternativní techniky bez ionizujícího záření.

Těhotenství
Radionuklidová vyšetření prováděná u těhotných žen, zahrnují také radiační dávku pro plod. Proto by  měla  být  během  těhotenství  prováděna  pouze  naléhavá  vyšetření,  v případech,  kdy pravděpodobný přínos výrazně převýší riziko vzniklé pro matku a plod.

Kojení
Před podáním radioaktivního přípravku kojící matce je třeba zvážit, zda vyšetření by mohlo být oddálené do doby, kým matka přestane kojit a zda byl proveden nejvhodnější výběr radiofarmaka, s přihlédnutím k sekreci radioaktivity do mateřského mléka. Pokud podání je považováno za nezbytné, kojení by mělo být přerušeno na 12 hodin a odsáté mléko zlikvidováno. Kojení může být obnovené v případě, že hladina v mléce nezpůsobí radiační dávku pro dítě větší než 1mSv.

4.7 Účinky na schopnost řídit a obsluhovat stroje

2/11

Leuco-Scint nemá žádný nebo má zanedbatelný vliv na schopnost řídit nebo obsluhovat stroje.

4.8 Nežádoucí účinky

Po přímé intravenózní injekce rekonstituovaného přípravku bylo hlášeno jen velmi málo případů mírné hypersenzitivity doložené rozvojem erytémové kopřivky (vyrážky). Jen velmi málo zpráv bylo rovněž obdrženo o přecitlivělosti, eventuelně anafylaktického rázu, po podání techneciem- (⁹⁹ᵐTc) - značených leukocytů připravených za použití exametazimu značeného techneciem- (⁹⁹ᵐTc)(HM-PAO). Vystavení každého pacienta ionizujícímu záření musí být opodstatněné na základě jeho pravděpodobného přínosu. Podaná aktivita musí být taková, aby výsledná dávka záření byla co nejnižší, jak lze rozumně dosáhnout s ohledem na potřebu získat požadovaný diagnostický výsledek.
Vystavení ionizujícímu záření je spojeno s indukcí rakoviny a možným rozvojem dědičných vad. Pro diagnostická nukleární medicínská vyšetření současné důkazy nasvědčují tomu, že tyto nežádoucí účinky se vyskytují s nízkou frekvencí vzhledem k nízkým radiačním dávkám. Vzhledem k tomu, že efektivní dávka je po podání (maximální doporučené) aktivity 600 MBq asi 10,5 mSv, měly by se tyto nežádoucí účinky projevit jen s nízkou pravděpodobností.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9 Předávkování

Žádný případ předávkování nebyl hlášen. V případě předávkování radiací by mělo být podporováno časté močení a vylučování stolice, aby se minimalizovala dávka absorbovaná pacientem.
V pokusech s přípravkem Leuco-Scint na potkanech nebyly pozorovány žádné známky svědčící o
toxicitě při dávce 700krát větší, než maximální dávka pro člověka.

5. FARMAKOLOGICKÉ VLASTNOSTI

5.1 Farmakodynamické vlastnosti
Farmakoterapeutická  skupina:  Diagnostická  radiofarmaka,  detekce  zánětu  a  infekce,
technecium-(⁹⁹ᵐTc) exametazim, pro značení buněk
ATC kód: V09HA02

V chemických koncentracích a aktivitách používaných pro diagnostické vyšetření technecium- (⁹⁹ᵐTc) exametazim (HM-PAO) nevykazuje žádné farmakodynamické účinky.
5.2 Farmakokinetické vlastnosti

Leukocyty značené techneciem-(⁹⁹ᵐTc): Na základě in vivo distribuce a velmi nízkého plicního a jaterního vychytávání lze usoudit, že značené leukocyty jsou stále funkční. Po reinjekci leukocytů značených techneciem-(⁹⁹ᵐTc) měla aktivita v cirkulujících granulocytech udaná jako procento aktivity značených granulocytů za 40 minut po injekci průměrnou hodnotu 37 % (rozmezí 10- 47 %).


3/11

Během první hodiny po injekci leukocytů značených techneciem-(⁹⁹ᵐTc) je aktivita vidět v plících, játrech, slezině, krevním řečišti, kostní dřeni a močovém měchýři. Ledviny (parenchym a/nebo ledvinová pánvička) a žlučník mohou být rovněž viditelné. Během prvních 1-6 hodin je technecium-(⁹⁹ᵐTc) vidět ve střevě. 24 hodin po injekci je vidět značná aktivita v tlustém střevě. Obvyklé oblasti viditelné na dřívějších skenech jsou stále viditelné.
5.3 Předklinické údaje vztahující se k bezpečnosti

Neklinické údaje získané na základě konvenčních farmakologických studií bezpečnosti, toxicity po opakovaném podávání, genotoxicity, hodnocení kancerogenního potenciálu a reprodukční toxicity neodhalily žádné zvláštní riziko pro člověka.
Účinky v neklinických studiích byly pozorovány pouze po expozicích dostatečně převyšujících maximální expozici u člověka a svědčí o malém významu při klinickém použití.
Nežádoucí účinky nebyly zaznamenány v klinických studiích, avšak vyskytli se v pokusech na zvířatech po expozici podobné klinické expozici, a pravděpodobně důležité pro klinické použití, byly následující:
Patologická vyšetření v průběhu preklinických studií neodhalila patologické změny v orgánech laboratorních zvířat. Mutagenita, teratogenita nebo karcinogenita přípravku nebyly hlášeny v příslušné literatuře.
6. FARMACEUTICKÉ ÚDAJE

6.1 Seznam pomocných látek

Dihydrát chloridu cínatého (II) Dekahydrát difosforečnanu sodného
Pomocné roztoky pro separaci leukocytů:

ACD-A roztok (antikoagulační roztok) složení:
dihydrát natrium citrátu pro injekci monohydrát kyseliny citronové glukóza pro injekci
voda pro injekci

6% Hydroxyethylškrob
složení:
hydroxyethylškrob chlorid sodný voda pro injekci

Seznam pomocného materiálu pro izolaci leukocytů - na jedno použití/jeden pacient

50ml sterilní zkumavka s uzávěrem   2 ks 15ml sterilní zkumavka s uzávěrem   5 ks Sterilní pipeta              2 ks

6.2 Inkompatibility
Postup značení využívající sterilní injekci technecistanu-(⁹⁹ᵐTc) sodného (dle Ph. Eur.) závisí na množství cínatých iontů v redukované formě. Proto není dovoleno používat sterilní injekční technecistan-(⁹⁹ᵐTc) sodný obsahující oxidační látky.
Tento léčivý přípravek nesmí být mísen s jinými léčivými přípravky s výjimkou těch, které jsou
uvedeny v návodu na přípravu radiofarmaka a způsobem v něm uvedeném, viz bod 12.
4/11

6.3 Doba použitelnosti

Doba použitelnosti kitu je 1 rok.
Značený přípravek by měl být použitý do 30 minut po označení.
6.4 Zvláštní opatření pro uchovávání

Uchovávejte kit při teplotě do 25ᵒ C. Uchovávejte lahvičky v krabičce, aby byl přípravek chráněn před světlem.
Po rekonstituci uchovávejte při teplotě do 25°C a v dobře uzavřeném obalu, aby byl přípravek chráněn před světlem.
Značené leukocyty uchovávejte při teplotě mezi 15 – 25°C.
Značený přípravek má být uchováván v souladu s národními předpisy pro radioaktivní látky.

6.5 Druh obalu a obsah balení

Bezbarvá skleněná, sterilní, 6ml lahvička z borosilikátového skla, typ I, Ph.Eur., uzavřená sterilní gumovou zátkou a plastiko-hliníkovým uzávěrem stočeným pod okraj. Vnější obal pro skleněné lahvičky tvoří papírová krabička a tvarovaná papírová výplň. Spotřební materiál je uložen v papírové krabici a pro každého jednotlivého pacienta ještě v jedné krabičce.
Kit obsahuje:
3 lahvičky s exametazimem (HM-PAO), každá pro přípravu jedné dávky 3 lahvičky s 10 ml ACD –A roztoku (antikoagulační roztok)
3 lahvičky s 14 ml 6% hydroxyethylškrobu (plasmaexpander)
Pomocný materiál na jedno použití pro tři pacienty.

6.6 Zvláštní opatření pro likvidaci přípravku a pro zacházení s ním

Obecná upozornění
Radiofarmaka mohou být přijímána, používána a podávána pouze oprávněnými osobami v určených zdravotnických zařízeních. Jejich příjem, skladování, používání, přeprava a likvidace podléhají příslušným předpisům/nebo příslušným povolením místních kompetentních úřadů.

Radiofarmaka mají být připravena způsobem, který vyhovuje jak požadavkům radiační bezpečnosti, tak farmaceutické kvalitě. Mají být dodržována příslušná aseptická opatření.
Obsah lahvičky nesmí být přímo podán pacientovi. Obsah lahvičky je určen pro přípravu injekce technecium-(⁹⁹ᵐTc) exametazimu a ta následně k značení leukocytů. Pokyny pro přípravu radiofarmaka jsou uvedeny v bodě 12.

Pokud je v kterémkoli okamžiku přípravy tohoto přípravku narušena celistvost injekční lahvičky, nesmí být přípravek použit.
Postupy podání by měly být provedeny tak, aby se minimalizovalo riziko kontaminace léčivého přípravku a ozáření personálu. Je povinné adekvátní stínění.
Obsah kitu před přípravou není radioaktivní. Nicméně, po přidání injekčního roztoku technecistanu- (⁹⁹ᵐTc) sodného musí být zajištěno odpovídající stínění finálního přípravku.
Podávání radiofarmak představuje riziko pro další osoby z externího ozáření nebo kontaminace z úniku moče, zvracení atd. Proto musí být přijata opatření radiační ochrany v souladu s národními předpisy.


5/11

Všechen nepoužitý přípravek a odpad musí být zlikvidovány v souladu s místními požadavky pro radioaktivní materiály.
7. DRŽITEL ROZHODNUTÍ O REGISTRACI

MEDI-RADIOPHARMA Kft.
2030, ÉRD, Szamos u. 10-12. Maďarsko
Tel.: +36-23-521-261
Fax: +36-23-521-260
E-mail: mediradiopharma-ltd@mediradiopharma.hu

8. REGISTRAČNÍ ČÍSLO

88/1121/94-C

9. DATUM PRVNÍ REGISTRACE / PRODLOUŽENÍ REGISTRACE

Datum první registrace: 03.04.1994
Datum posledního prodloužení: 15.12.2004

10. DATUM REVIZE TEXTU

1. 12. 2017
11. DOZIMETRIE

Technecium-(⁹⁹ᵐTc) se získává z (⁹⁹Mo/⁹⁹ᵐTc) generátoru a přeměňuje se emisí záření gama o energii 140 keV a s poločasem rozpadu 6,02 hodin se přeměňuje na technecium-(⁹⁹Tc), které lze vzhledem k dlouhému poločasu přeměny 2,13 x 10⁵ roků, považovat za kvazi-stabilní.

Kategorie dospělí a děti
Odhadovaná absorbovaná radiační dávka po podání injekce přípravku Leuco-Scint značeného
techneciem-(⁹⁹ᵐTc):
Absorbovaná dávka záření


Cílový orgán
Dospělý
mGy / MBq
15 let
mGy / MBq
10 let
mGy / MBq
5 let
mGy / MBq
1 rok
mGy / MBq
novorozenec mGy / MBq
Nadledviny  0,00986    0,0122      0,0175     0,0236      0,0373     0,0746
Mozek     0,00209     0,00267     0,00394    0,00625     0,0111     0,0253
Prsa      0,00231     0,00283     0,00454    0,00699     0,0121     0,0275
Žlučník    0,00950     0,0114      0,0171     0,0270      0,0388     0,0790

Dolní část tlustého střeva Horní část tlustého střeva Tenké střevo
0,00410    0,00528     0,00807    0,0110      0,0180     0,0340


0,00521    0,00656     0,00952    0,0157      0,0245     0,0489

0,00504    0,00624     0,0148     0,0140      0,0223     0,0454
Žaludek    0,00855     0,0101      0,0103     0,0208      0,0324     0,0642
Srdce     0,00537     0,00654     0,00946    0,0134      0,0224     0,0445
Ledviny    0,00950     0,0116      0,0171     0,0239      0,0363     0,0700
Játra      0,0240     0,0308      0,0452     0,0631      0,113     0,241
Plíce      0,00498     0,00636     0,00889    0,0129      0,0216     0,0441
Svaly     0,00343     0,00430     0,00626    0,00924     0,0158     0,0344

6/11

Vaječníky   0,00398    0,00496     0,00708    0,0100      0,0151     0,0295
Pankreas    0,0142     0,0173      0,0246     0,0354      0,0544     0,104

Červená kostní dřeň Povrchy kostí
0,0185     0,0209      0,0330     0,0609      0,121     0,396

0,0141     0,0158      0,0252     0,0408      0,0601     0,118
Kůže     0,00186     0,00225     0,00358    0,00571     0,0103     0,0240
Slezina    0,157      0,222       0,334      0,512       0,911      2,36
Varlata    0,00173    0,00225     0,00343    0,00543     0,00950    0,0218
Brzlík     0,00299     0,00364     0,00510    0,00758     0,0130     0,0277
Štítná žláza  0,00240    0,00300     0,00453    0,00716     0,0124     0,0274

Stěna močového měchýře
0,00280    0,00381     0,00571    0,00844     0,0140     0,0284
Děloha    0,00336     0,00418     0,00822    0,0120      0,0194     0,0290
Tělo celkem  0,00503    0,00623     0,00943    0,0142      0,0241     0,0538

EDE
mSv/MBq)
0,0175     0,0231      0,0536     0,0536      0,0941     0,240


Výpočty dávek byly provedeny za použití standardní MIRD metody (MIRD prospekt č.1, Společnost nukleární medicíny, 1976). Efektivní dávkové ekvivalenty (EDE) byly vypočteny v souladu s ICRP 53 (Ann. ICRP 18 (1-4), 1988).
Kategorie těhotenství
Odhadovaná absorbovaná radiační dávka po podání injekce přípravku Leuco-Scint značeného
techneciem-(⁹⁹ᵐTc)

Absorbovaná dávka záření

Cílový orgán   Žena
mGy / MBq
3 měsíce
mGy / MBq
6 měsíců
mGy / MBq
9 měsíců
mGy / MBq
Nadledviny     0,0120        0,0120        0,0120        0,0120
Mozek        0,00255       0,00257       0,00242       0,00243
Prsa         0,00277       0,00278       0,00284       0,00284
Žlučník       0,0113        0,0111        0,0113        0,00111

Dolní část tlustého střeva Horní část tlustého střeva
0,00483       0,00455       0,00326       0,00300
0,00616       0,00570       0,00369       0,00269
Tenké střevo     0,00571       0,00560       0,00333       0,00323
Žaludek       0,00984       0,00960       0,00609       0,0115
Srdce        0,00642       0,00642       0,0101        0,0100
Ledviny       0,0112        0,0112        0,00623       0,00623
Játra         0,0305        0,0304        0,0110        0,0109
Plíce         0,00629       0,00630       0,0305        0,0305
Svaly        0,00408       0,00405       0,00590       0,00592
Vaječníky      0,00441       0,00403       0,00394       0,00374
Pankreas       0,0171        0,00170       0,00488       0,00432

Červená kostní dřeň
0,00172       0,00172       0,0169       0,00172
Povrch kostí     0,0138        0,0137        0,0137        0,0137
Kůže        0,00219       0,00219       0,00214       0,00214
Sletina        0,186        0,186        0,186        0,186
Varlata
Brzlík        0,00348       0,00350       0,00335       0,00335
Štítná žláza     0,00258       0,00260       0,00257       0,00256

Stěna močového měchýře
0,00335       0,00291       0,00212       0,00209

7/11

Děloha       0,00372       0,00287       0,00296       0,00301
Plod                   0,00280       0,00283       0,00268
Placenta                            0,00275       0,00226
Tělo celkem     0,00593       0,00590       0,00568       0,00562
EDE (mSv/MBq)  0,0203        0,0202        0,0203        0,0202

Výpočty dávek byly provedeny za použití standardního MIRD metody (MIRD prospekt č.1, Společnost nukleární medicíny, 1976). Efektivní dávkové ekvivalenty (EDE) byly vypočteny v souladu s ICRP 53 (Ann. ICRP 18 (1-4), 1988).
12. NÁVOD PRO PŘÍPRAVU RADIOFARMAK

Značící reakce technecia-(⁹⁹ᵐTc), která se podílí na přípravě techneciem-(⁹⁹ᵐTc) značené injekci exametazimu, závisí na množství cínu přítomného ve dvojmocném redukovaném stavu. Jakýkoliv oxidant přítomný v použitém roztoku technecistanu-(⁹⁹ᵐTc) sodného, může nepříznivě ovlivnit kvalitu přípravku. Technecistan-(⁹⁹ᵐTc) sodný obsahující oxidanty nemá být použitý k přípravě značeného přípravku. Pro splnění posledního požadavku, generátor musí být eluován v průběhu posledních 24 hodin před získáním eluátu pro rekonstituci přípravku Leuco-Scint.
Jako eluční činidlo musí být použita injekce chloridu sodného (cEur.Pharm.). Nepoužívejte chlorid sodný s bakteriostatickou přísadou jako eluční činidlo pro získání injekce s technecistanem-(⁹⁹ᵐTc) sodným, protože zvýši oxidaci přípravku a negativně ovlivní biologickou distribuci přípravku Leuco-Scint.
Obsah lahvičky přípravku Leuco-Scint je sterilní a apyrogenní. Lahvička neobsahuje žádné konzervační bakteriostatické látky. Je nezbytné, aby uživatel pečlivě postupoval podle návodu a dodržoval přísně aseptický postup při přípravě radiofarmaka.

Stanovení radiochemické čistoty musí být provedeno před podáním pacientovi. V připravované injekci lipofilního techneciem-(⁹⁹ᵐTc) značeného exametazimového (HM-PAO) komplexu mohou být potenciálně přítomny tři radiochemické nečistoty.
Postup pro separaci a značení leukocytů:
Poznámka: Sterilní techniky musí být používány v průběhu celého postupu. Uživatel by měl nosit
nepropustné rukavice při veškeré manipulaci s přípravkem.

1. Odeberte 2 ml ACD-A roztoku a 3 ml 6% hydroxyethylškrobu do každé ze čtyř sterilních
20 ml stříkaček z umělé hmoty.
2. Do každé stříkačky natáhněte 15 ml krve pacienta a jemně promíchejte převracením.
3.  Krev přeneste do sterilních 50 ml zkumavek a nechte stát při laboratorní teplotě 30 – 40 minut, aby erytrocyty sedimentovali.
4.  Poté, co erytrocyty sedimentují zhruba na poloviční objem původního množství krve, opatrně odeberte plazmu bohatou na leukocyty a trombocyty do sterilních zkumavek a centrifugujte 10 minut při 150 g.
5.  Pokud jste plazmu centrifugovali ve dvou a více zkumavkách, odeberte plazmu bohatou na trombocyty a 10-15 ml uchovejte pro bod 8 a suspenze leukocytů spojte v jedné zkumavce a opět centrifugujte 10 minut při 150 g.
6.  Zatím, co centrifugujete zkumavku se suspenzí leukocytů, přidejte do lahvičky označené HM-PAO 1,5 ml injekce technecistanu-(⁹⁹ᵐTc) sodného o aktivitě 1000 – 1500 MBq. Obsah jemně promíchejte do rozpuštění lyofilizátu. (eluát nesmí být starší 2 hodin a předchozí eluce generátoru byla provedena během posledních 24 hodin).
7.  Odsajte supernatant ze suspenze leukocytů tak, aby peleta leukocytů zůstala téměř suchá. Přidejte k ní 1 ml technecium-(⁹⁹ᵐTc) exametazimu (HM-PAO) o aktivitě 750 – 1000 MBq. Opatrně promíchejte a poté inkubujte 10 minut při laboratorní teplotě za občasného promíchání.
8.  Během inkubace leukocytů, centrifugujte plazmu z bodu 5 při 2000 g 5 minut pro získání plazmy bez buněk.

8/11

9.  K suspenzi značených leukocytů přidejte 3 – 5 ml plazmy bez buněk, promíchejte a centrifugujte 10 minut při 150 g.
10. Supernatant přeneste do jiné zkumavky.
11. K značené suspenzi leukocytů přidejte 3 – 5 ml plazmy bez buněk a promíchejte.
12. Změřte aktivitu lahvičky a zkumavky a vypočítejte účinnost značení.
13. Značené leukocyty je třeba reinjikovat neprodleně, ale ne déle než 30 minut po přípravě.

Kontrola kvality

1. Viabilita separovaných leukocytů.
2. Stanovení radiochemické čistoty technecium-(⁹⁹ᵐTc) exametazimu (HM-PAO) metodou I nebo II.

Viabilita
Viabilitu leukocytů lze stanovit pomocí Trypanové modři následně: směs 0,2% roztoku trypanové modři a 4,25% roztoku chloridu sodného v poměru 4:1 se přidá k vzorku suspenze leukocytů. Po mírném promíchání se část přenese na Bürkerovou komůrku.
Barevný roztok pasivně přechází přes porušenou buněčnou membránu leukocytů a zbarví je modře
oproti nativním živým buňkám.
Viabilita buněk je vyjádřena poměrem tmavě modré porušené buňky/nativní živé buňky. Při použití této metody musí být více než 90 % buněk v živém stavu.
Stanovení radiochemické čistoty technecium-(⁹⁹ᵐTc) exametazimu (HM-PAO) Metoda I.
Radiochemická čistota může být kontrolována za použití organických rozpouštědel extrakční
metodou. Procento lipofilního přípravku Leuco-Scint značeného techneciem-(⁹⁹ᵐTc) (HM-PAO)
může být stanoveno následně:

Materiál a zařízení
1. Roztok chloridu sodného (9,0 g/l)
2. Chloroform
3. Mixer (Vortex)
4. Vhodný měřič aktivity

Postup
Do zkumavky, která obsahuje 3,0 ml chloroformu a 2,9 ml izotonického roztoku chloridu sodného přidejte 0,1 ml technecium-(⁹⁹ᵐTc) exametazimu (HM-PAO) a uzavřete. Obsah zkumavky intenzívně míchejte po dobu 1 minuty (např. na vortexu). Poté zkumavku ponechte 1 – 2 minuty v klidu pro separaci fází. Kvantitativně přeneste horní vrstvu do jiné zkumavky. Ve vhodném přístroji změřte aktivitu obou fází (chloroformovou a vodní, každou zvlášť).
Lipofilní komplex technecium-(⁹⁹ᵐTc) exametazimu (HM-PAO) je rozpuštěn v chloroformové frakci a nečistoty v izotonickém roztoku chloridu sodného.
Výpočet radiochemické čistoty technecium-(⁹⁹ᵐTc) exametazimu (HM-PAO) je daný vztahem:


aktivita chloroformové frakce
% lipofilního technecium-(⁹⁹ᵐTc) exametazimu (HM-PAO) =                  100
aktivita obou frakcí Radiochemická čistota by neměla být nižší než 80 % během 30 minut po přípravě.
Metoda II.

9/11

Stanovení radiochemické čistoty podle cPh.Eur..
V připravované exametazimové injekci mohou být potenciálně přítomny tři radiochemické nečistoty. Jedná se o sekundární komplex exametazimu s techneciem-(⁹⁹ᵐTc), volný technecistan a redukované-hydrolyzované technecium-(⁹⁹ᵐTc). Kombinace dvou chromatografických systémů je nezbytná pro stanovení radiochemické čistoty injekce.

Materiál a zařízení
1. roztok chloridu sodného (9,0g/l)
2. MEK (butan-2-on)
3. Deska s vrstvou silikagelu pro TLC R, použije se deska ze skleněných vláken
(2x20 cm)
4. vyvíjecí komory
5. vhodné měřící zařízení

Interpretace chromatogramů
Systém 1 (TLC: butan-2-on (MEK))
-  Sekundární  komplex  technecium-(⁹⁹ᵐTc)  exametazimu  a  redukované-hydrolyzované technecium zůstávají na startu.
-  Lipofilní komplex technecium-(⁹⁹ᵐTc) exametazimu a technecistan migrují na Rf 0,8 – 1,0.

Systém 2 (TLC: roztok chloridu sodného (9,0 g/l))
-  Lipofilní komplex technecium-(⁹⁹ᵐTc) exametazimu, sekundární komplex technecium- (⁹⁹ᵐTc) exametazimu a redukované-hydrolyzované technecium zůstávají na startu.
-  Technecistan migruje na Rf 0,8 – 1,0.

Postup stanovení
1.  Připravte si 2 chromatografické komory. Do jedné nalijte MEK a do druhé roztok chloridu sodného do výšky asi 1,0 cm.
2.  Na start chromatogramů, který je 3,0 cm od spodního okraje naneste 5 µl vzorku přípravku Leuco-Scint značeného techneciem-(⁹⁹ᵐTc) (HM-PAO) a chromatogramy ihned umístěte do chromatografických komor a nechte vzestupně vyvíjet
3. Chromatogramy nechte vyvíjet do vzdálenosti asi 15 cm, vyjměte je, označte čelo, proužky vysušte a rozložení radioaktivity změřte ve vhodném přístroji.
Vypočítejte % aktivity sekundárního komplexu exametazimu značeného techneciem-(⁹⁹ᵐTc) a redukovaného-hydrolyzovaného technecia-(⁹⁹ᵐTc) ze systému 1 (A%). Procento (%) aktivity technecistanu vypočítejte ze systému 2 (B%).
Radiochemická čistota vyjádřená jako procento lipofilního komplexu exametazimu značeného
techneciem--(⁹⁹ᵐTc) je dána vztahem:
100-(A%+B%)

kde:
A% představuje množství sekundárního komplexu exametazimu značeného techneciem-(⁹⁹ᵐTc) a
redukovaného-hydrolyzovaného technecia-(⁹⁹ᵐTc) B% představuje množství technecistanu
Radiochemická čistota by měla být nejméně 80 % pokud byly vzorky odebrány a analyzovány do
30 minut po rekonstituci kitu.

Výpočet účinnosti značení leukocytů techneciem-(⁹⁹ᵐTc) je daný vztahem:
Aktivita suspenze leukocytů

10/11

% účinnosti značení leukocytů techneciem-(⁹⁹ᵐTc) =                   100
Aktivita suspenze a supernatantu
Minimální účinnost značení suspenze leukocytů techneciem-(⁹⁹ᵐTc) je 50 %.



















































11/11
