sp.zn. sukls113349/2021

SOUHRN ÚDAJŮ O PŘÍPRAVKU

1. NÁZEV PŘÍPRAVKU

Clinoleic 20% infuzní emulze


2. KVALITATIVNÍ A KVANTITATIVNÍ SLOŽENÍ

100 ml infuzní emulze obsahuje:
Olivae et sojae oleum raffinatum* /4:1/                      20,00g
odp. Lipidoacida essentialia                             4,00g
*Směs rafinovaného olivového oleje (přibližně 80 %) a rafinovaného sójového oleje (přibližně 20 %)

Energetická hodnota                             2 000 kcal/l (8,36 MJ/l)
Obsah tuků (olivový a sójový olej)                     200 g/l
Osmolarita                                   270 mosm/l
pH                                         6-8
Hustota                                       0,986

Fosfolipidy poskytují 47 miligramů nebo 1,5 mmol fosforu ve100 ml.
Úplný seznam pomocných látek viz bod 6.1.

3. LÉKOVÁ FORMA
Infuzní emulze.
Popis přípravku: mléčně bílá homogenní emulze


4. KLINICKÉ ÚDAJE
4.1. Terapeutické indikace
Určeno jako zdroj tuků pro pacienty odkázané na parenterální výživu v situaci, kdy je orální nebo enterální výživa vyloučená, nedostatečná nebo kontraindikovaná.

4.2. Dávkování a způsob podání
Přípravek Clinoleic obsahuje tuky v množství 200 mg/ml.

Dávkování
Dávkování se stanovuje podle výdeje energie, klinického stavu pacienta, tělesné hmotnosti a schopnosti metabolizovat přípravek Clinoleic a také podle energie dodávané orálně/enterálně. Proto musí být dávkování stanoveno individuálně a podle toho vybrána velikost vaku.

U DOSPĚLÝCH:
Dávka je 1 g, nejvýše 2 g tuků/kg/den. Počáteční rychlost podávání infuze musí být nízká a nesmí překročit 0,1 g tuků nebo 0,5 ml (10 kapek) za minutu po dobu 10 minut, poté půl hodiny postupně zvyšovat až do dosažení požadované rychlosti.
Nikdy nepodávejte rychleji než 0,15 g tuků/kg/hodinu (0,75 ml/kg/hodinu).


1/10


obvyklá dávka tuků
infundovaný objem přípravku
Clinoleic
dospělí na kg tělesné hmotnosti
1 až 2 g/kg/den

5 až 10 ml/kg/den
dospělí s tělesnou hmotností 70 kg 70 až 140 g/den
350 až 700 ml/den

U DĚTÍ:
Přípravek Clinoleic se podává jako kontinuální infuze 24 hodin denně. Je doporučeno nepřekračovat denní dávku 3 g tuků/kg tělesné hmotnosti a rychlost infuze 0,15 g tuků/kg tělesné hmotnosti/hodinu. První týden podávání má být denní dávka postupně zvyšována.

U NEDONOŠENCŮ A DĚTÍ S NÍZKOU PORODNÍ HMOTNOSTÍ:
Použití přípravku Clinoleic je možné pouze u nedonošenců, kteří dosáhli nejméně 28 týdnů gestačního věku.
Přípravek Clinoleic se podává jako kontinuální infuze 24 hodin denně s počáteční denní dávkou 0,5 - 1,0 g tuků/kg tělesné hmotnosti. Tuto dávku je možno zvyšovat o 0,5 - 1,0 g tuků/kg tělesné hmotnosti každých 24 hodin až do dosažení denní dávky 2,0 g tuků/kg tělesné hmotnosti.

Způsob podání Intravenózní infuze:
•  pokud je přípravek podáván jako součást komplexní nutriční směsi (s glukózou a
aminokyselinami), podává se do centrální či periferní žíly podle osmolarity výsledné směsi.
•  v ojedinělých případech, kdy je přípravek Clinoleic infundován samostatně jako doplňková podpora perorální nebo enterální výživy, jej lze podávat do periferní žíly.
•  při použití u novorozenců a dětí mladších 2 let je roztok (ve vacích a aplikačních setech) třeba chránit před světlem, dokud není podání dokončeno (viz body 4.4, 6.3 a 6.6).

Doporučuje se po otevření obsah vaku okamžitě použít a neuchovávat ho k pozdějšímu podání infuze.

Doporučená doba podávání infuze s parenterální výživou je v rozmezí 12 až 24 hodin v závislosti na klinickém stavu.
Rychlost podávání je třeba přizpůsobit velikosti podávané dávky, vlastnostem konečné infuzní směsi, dennímu příjmu tekutin a délce trvání infuze (viz bod 4.9).
Podávání parenterální výživy může trvat tak dlouho, jak bude potřeba vzhledem ke klinickému stavu.

Avšak pokud je třeba dlouhodobé podávání, měl by být pravidelně zvážen poměr přínosu/rizika zejména při plánovaném návratu k orální a/nebo enterální výživě.
Pro podávání všech nutričních parenterálních roztoků se doporučuje, pokud možno, použít konečný
filtr.

Pokyny pro podávání, přípravu infuzní emulze a zacházení s ní - viz bod 6.6.

Použití v nutričních směsích (s glukózou a aminokyselinami).
Znehodnocení emulze lze vizuálně rozpoznat podle nahromadění nažloutlých kapek nebo částic ve směsi.

4.3. Kontraindikace
•  přecitlivělost na vaječný, sójový nebo arašídový protein nebo na některou z pomocných látek
• těžká hyperlipidémie


2/10

• těžká hyperglykémie

4.4. Zvláštní upozornění a opatření pro použití

UPOZORNĚNÍ
Jakékoliv abnormální příznaky nebo symptomy alergické reakce (např. pocení, horečka, třes, kožní vyrážka, bolest hlavy, dyspnoe atd.) by měly být důvodem pro okamžité přerušení infuze. Přípravek Clinoleic obsahuje sójový olej a vaječné fosfolipidy, které mohou způsobit hypersenzitivní reakce. Byly pozorovány zkřížené alergie mezi proteinem sójovým a arašídovým proteinem.

Denně je třeba sledovat hladinu triglyceridů v plazmě a jejich clearance. Koncentrace triglyceridů v séru nemá během infuze přesáhnout 3 mmol/l. Infuze by měla být zahájena až po poklesu hladiny
triglyceridů v séru k výchozím hodnotám.

Vystavení roztoků pro intravenózní parenterální výživu světlu, zejména po přidání příměsi se
stopovými prvky a/nebo vitaminy, může mít v důsledku tvorby peroxidů a dalších produktů rozkladu nežádoucí účinky na klinické výsledky u novorozenců. Při použití u novorozenců a dětí mladších 2 let je přípravek Clinoleic třeba chránit před okolním světlem, dokud není podání dokončeno (viz
body 4.2, 6.3 a 6.6).

Komplikace - infekce a sepse
Komplikacemi u pacientů, kteří dostávají parenterální výživu, může být infekce a sepse v místě aplikace, a to zejména při špatné péči o katétry, a kontaminované roztoky, imunosuprese a jiné faktory jako je hyperglykémie, malnutricie a/nebo jejich probíhající onemocnění, které mohou pacienty
predisponovat k infekčním komplikacím.
Důsledné sledování příznaků, známek a výsledků laboratorních testů horečky/třesavky, leukocytózy, technických komplikací v místě aplikace a hyperglykémie napomáhá stanovit časnou infekci.
Pacienti vyžadující parenterální nutrici mají často predispozici k infekčním komplikacím z důvodu
malnutricie a/nebo jejich probíhajících onemocnění.
Výskyt septických komplikací lze snížit zvýšenou pozorností na aseptickou techniku při umísťování katétru a jeho údržbě, a také při přípravě nutričního přípravku.

Insuficience jater
U pacientů s jaterní nedostatečností používejte přípravek s opatrností kvůli riziku rozvoje nebo zhoršení neurologických poruch spojených s hyperamonémií. Je zapotřebí provádět pravidelné
klinické a laboratorní testy, zejména na hodnoty glykémie, elektrolytů a triglyceridů (během infuze
nepřesahující 3 mmol/l).

Hematologie a tromboflebitida
U pacientů s poruchami koagulace a anémií používejte přípravek s opatrností. Je třeba důsledně monitorovat krevní obraz a parametry koagulace.
Tromboflebitida se může rozvinout, zvláště při aplikaci do periferní žíly. Lokální příznaky
tromboflebitidy v místě aplikace katetru se musí denně kontrolovat.

Snížená schopnost odstraňovat lipidy může být následkem „syndromu tukového přetížení“, který může být způsoben předávkováním, ale také se může objevit na začátku infuze. Tyto účinky jsou obvykle
reversibilní a po ukončení lipidové infuze vymizí (viz bod 4.8).




3/10

Přípravek Clinoleic je podáván jako součást parenterálního nutričního režimu, Realimentace vážně podvyživených pacientů může vést k realimentačnímu (refeeding) syndromu, při kterém dochází k intracelulárnímu přesunu draslíku, fosforu a hořčíku z důvodu počínajícího anabolismu u takového
pacienta. Může se rovněž rozvinout deficit thiaminu a retence tekutin. Těmto komplikacím lze předejít důkladným sledováním a pomalým zvyšováním příjmu živin.

Nepřidávejte žádná aditiva přímo do vaku přípravku Clinoleic.

Pokud se přidává glukóza a/nebo roztoky aminokyselin k přípravku Clinoleic, musí se před podáním zkontrolovat konečná osmolarita směsi (viz bod 6.2 a 6.6). Vytvoření precipitátů může způsobit
vaskulární okluzi.

Při krátkodobé nebo dlouhodobé intravenózní výživě je třeba kontrolovat alkalickou fosfatázu a celkový bilirubin v pravidelných intervalech v závislosti na zdravotním stavu pacienta.

OPATŘENÍ
Nepřipojujte vaky do série, aby nedošlo ke vzduchové embolii reziduálním vzduchem v primárním
vaku.
Ke vzduchové embolii může dojít, pokud se neodstraní všechen reziduální vzduch z vaku před podáním a pokud je vak přetlakován kvůli navýšení rychlosti průtoku.

Použití ventilovaného intravenózního setu s ventilem v otevřené poloze může způsobit vzduchovou
embolii.

Stejně jako při jiné parenterální výživě je třeba věnovat zvláštní pozornost bilanci tekutin, zvláště u pacientů s akutní oligurií nebo anurií a pacientů s edémem plic nebo srdečním selháním.
Před zahájením infuze musí být korigovány těžké poruchy rovnováhy vody a elektrolytů, těžké stavy hyperhydratace a těžké metabolické poruchy.

Stav tekutin má být pečlivě kontrolován u pacientů s plicním edémem a srdečním selháním.

Emulze tuků se podávají současně s cukry a aminokyselinami, aby se předešlo vzniku metabolické acidózy.

V pravidelných intervalech je třeba kontrolovat glykémii, triglyceridémii, acidobazickou rovnováhu, elektrolyty, krevní osmolaritu, funkci ledvin, parametry koagulace a krevní obraz.

Parenterální výživa by měla být používána s opatrností u pacientů s preexistujícím onemocněním jater nebo jaterní insuficiencí. U těchto pacientů by měly být pečlivě sledovány parametry jaterní funkce.

Je známo, že se u některých pacientů na parenterální výživě rozvinou onemocnění jater související s parenterální výživou (PNALD) včetně jaterní cholestázy, steatózy, fibrózy a cirhózy, které mohou vést k jaternímu selhání, stejně jako cholecystitida a cholelitiáza. Existuje domněnka, že je etiologie těchto poruch multifaktoriální a může se lišit mezi pacienty. Pacienti s rozvinutými abnormálními
laboratorními parametry nebo známkami hepatobiliárních poruch by měli být posouzeni včas lékařem – hepatologem, aby bylo možné určit kauzalitu a další přispívající faktory a případnou terapii a profylaktickou intervenci.





4/10

Použití u pediatrické populace
Opatrnosti při podávání přípravku Clinoleic je třeba v případě neonatální hyperbilirubinémie (celkový bilirubin v séru > 200 µmol/l). Hladinu celkového bilirubinu je třeba pečlivě sledovat.

Stejně jako všechny tukové emulze má být přípravek Clinoleic používán u extrémně nedonošených dětí a u dětí s velmi nízkou porodní hmotností pod pečlivým dohledem neonatologa. Klinická
zkušenost s podáváním přípravku Clinoleic je až 7 dní u novorozenců a až 2 měsíce u dětí.

4.5. Interakce s jinými léčivými přípravky a jiné formy interakce
Úplné údaje týkající se inkompatibility nejsou k dispozici.
S přípravkem Clinoleic nebyly prováděny žádné studie na interakce.
Přípravek Clinoleic obsahuje vitamín K, přirozeně přítomný v emulzích tuků. U množství vitamínu K v doporučené dávce přípravku Clinoleic se neočekává vliv na účinek kumarinových derivátů.
Lipidy obsažené v této emulzi mohou ovlivnit výsledky určitých laboratorních testů, pokud je vzorek krve odebrán dříve, než došlo k eliminaci lipidů (lipidy jsou zpravidla eliminovány po uplynutí 5 až 6 hodin bez podávání lipidů). Viz Laboratorní testovací systém - informace o přípravku týkající se
možné interference testu souvisejícím se vzorkem, který obsahuje lipidy.

4.6. Fertilta, těhotenství a kojení
Bezpečnost podání přípravku Clinoleic v období těhotenství a kojení nebyla stanovena. Proto má být přípravek Clinoleic v období těhotenství a kojení používán výjimečně, jen po pečlivém zvážení.

4.7. Účinky na schopnost řídit a obsluhovat stroje
Neuvádí se.
4.8. Nežádoucí účinky
Nežádoucí účinky (NÚ), které se objevily po použití přípravku Clinoleic, jsou uváděny v jejich
relativní četnosti; zahrnují NÚ dokumentované v klinických studiích a v postmarketingovém sledování. Přípravek Clinoleic byl podáván během klinické studie 261 dospělým pacientům.
Frekvence nežádoucích účinků jsou uváděny dle následující četnosti: velmi častá (≥1/10); častá (≥1/100 až <1/10); méně častá (≥1/1000 až <1/100), vzácná (≥1/10000 až <1/1000); velmi vzácná (<1/10000); není známo (z dostupných dat nelze určit)






















5/10

Třídy orgánových systémů (SOC)
Poruchy krve a lymfatického systému
Poruchy imunitního systému Poruchy metabolismu a výživy


Cévní poruchy

Respirační, hrudní a mediastinální
poruchy


Gastrointestinální poruchy



Poruchy jater a žlučových cest Poruchy kůže a podkožní tkáně
Celkové poruchy a reakce v místě
aplikace

Poruchy svalové a kosterní soustavy a pojivové tkáně


Vyšetření
Frekvence méně častá není známo
častá

častá
méně častá

méně častá častá
méně častá
není známo častá
méně častá
není známo méně častá

častá častá
méně častá častá
méně častá
Upřednostňovaný termín
MedDRA
leukopenie
hypersensitivita projevující se dyspnoí a vyrážkou
hyperglykémie hypoproteinémie hyperlipidémie
pokles středního arteriálního tlaku oběhový kolaps, hypotenze
návaly horka
dyspnoe
nauzea, zvracení
abdominální distenze
bolest břicha, diskomfort
epigastria
průjem
cholestáza
cytolytická hepatitida svědění
horečka (pyrexie), malátnost

astenie
svalové křeče
bolest zad
zvýšení krevního bilirubinu triglyceridémie
abnormální testy jaterní funkce zvýšené pankreatické enzymy

Nejčastější NÚ zaznamenané v klinických studiích u přípravku Clinleic byly nauzea/zvracení, které se vyskytovaly u více jak 2% pacientů.

Následující nežádoucí účinky třídy byly popsány v dalších zdrojích ve vztahu k podobným přípravkům pro parenterální nutrici; frekvence těchto nežádoucích účinků není známa: selhání jater, jaterní cirhóza, jaterní fibróza, jaterní steatóza, cholecystitida, cholelitiáza.

Skupinový účinek (tzv. class effect)
Poruchy krve a lymfatického systému: Trombocytopenie


6/10

Syndrom přetížení tuky (velmi vzácné)
U podobných přípravků byl hlášen syndrom přetížení tuky. Snížená schopnost odbourávat tuky
obsažené v přípravku Clinoleic může vést k „syndromu přetížení tuky“, který může být způsoben předávkováním, nicméně příznaky a známky se mohou rovněž objevit při podávání přípravku
v souladu s pokyny. Tento syndrom je spojen s náhlým zhoršením klinického stavu pacienta a
vyznačuje se hyperlipidémií, horečkou, tukovou infiltrací jater, hepatomegalií, anémií, leukopenií,
trombocytopenií, poruchou srážlivosti krve a komatem, vyžadujícím hospitalizaci. Tyto příznaky jsou
obvykle reverzibilní po ukončení podávání infuze lipidů.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to
pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu: Státní ústav pro kontrolu léčiv, Šrobárova 48, 100 41 Praha 10.
Webové stránky: http://www.sukl.cz/nahlasit-nezadouci-ucinek


4.9. Předávkování
Snížená schopnost odbourávat lipidy může mít za následek „syndrom přetížení tuky”, jehož účinky jsou obvykle reverzibilní po ukončení podávání infuze lipidů (viz též bod 4.8).


5. FARMAKOLOGICKÉ VLASTNOSTI
5.1. Farmakodynamické vlastnosti
Farmakoterapeutická skupina: roztoky pro parenterální výživu, tukové emulze
ATC kód: B05BA02
Kombinace olivového a sójového oleje umožňuje toto přibližné zastoupení mastných kyselin:
•  nasycené mastné kyseliny: 15 % (saturated fatty acids - SFA)
•  mononenasycené mastné kyseliny: 65 % (Mono-unsaturated fatty acids - MUFA)
•  esenciální polynenasycené mastné kyseliny: 20 % (essential Poly-unsaturated fatty acids - EPUFA)
Střední hladina esenciálních mastných kyselin (essential fatty acids - EFA) pravděpodobně usnadňuje jejich využití, umožňuje správnou funkci vyšších derivátů EFA a koriguje deficit EFA.
Ve srovnání se sójovým olejem:
- u nedonošenců starších 28 týdnů gestačního věku a léčených 7 dnů měl vyšší obsah α-tokoferolu (díky přítomnosti olivového oleje) za následek zlepšení funkce vitaminu E.
- u dětí (8 v každé léčebné skupině) na dlouhodobé parenterální výživě po dobu 2 měsíců byla díky lepšímu poměru vitamin E/EPUFA zaznamenána snížená peroxidace tuků.
Tyto vlastnosti byly ověřeny při podávání dávek v rozmezí 1-3 g/kg/den.
Vysoký energetický obsah emulze umožňuje podávání velkého množství kalorií v malém objemu.

5.2. Farmakokinetické vlastnosti
Rychlost clearance tukové emulze závisí na velikosti částic:
Tukové kapky malých rozměrů mají tendenci clearance zpomalovat tím, že usnadňují lipolýzu
lipoproteinovou lipázou.
Přípravek Clinoleic má podobnou velikost částic i podobnou rychlost eliminace jako chylomikrony.



7/10

5.3. Předklinické údaje vztahující se k bezpečnosti
Toxikologické studie prokázaly dobrou toleranci přípravku.
Studie toxicity prokázaly obvyklé změny způsobné vysokým příjmem tukových emulzí: deposita tuku a pigmentu v játrech, trombocytopenii, hypercholesterolemii. Při vysokém příjmu přípravku Clinoleic bylo oproti emulzím sójového oleje experimentálně prokázáno snížení peroxidace tuků a zlepšení funkce vitaminu E.
V jedné in vitro studii na lidských buňkách a jedné in vivo studii u potkanů bylo prokázáno, že infuzní
emulze Clinoleic, ve srovnání s emulzemi na bázi sójového oleje, zachovává proliferaci lymfocytů, expresi markerů buněčné aktivace a uvolňování IL-2. Klinický význam těchto nálezů není znám.


6. FARMACEUTICKÉ ÚDAJE

6.1. Seznam pomocných látek
• glycerol
•  vaječné fosfolipidy přečištěné frakcionací
• natrium- oleát
•  roztok hydroxidu sodného 1 mol/l
•  voda pro injekci
6.2. Inkompatibility
Úplné údaje týkající se inkompatibility nejsou k dispozici.

Tento přípravek nesmí být mísen s jinými léčivými přípravky s výjimkou těch, které jsou uvedeny
v bodu 6.6.

6.3. Doba použitelnosti
18 měsíců v plastovém vaku a zevním přebalu.
Při použití u novorozenců a dětí mladších 2 let je roztok (ve vacích a aplikačních setech) třeba chránit před světlem, dokud není podání dokončeno (viz body 4.2, 4.4 a 6.6).

6.4. Zvláštní opatření pro uchovávání
Uchovávejte při teplotě do 25 °C. Chraňte před světlem a mrazem.
Uchovávejte v ochranném přebalu.

6.5. Druh obalu a velikost balení
Druh obalu: vícevrstevný plastový vak v ochranném obalu s kyslíkovou bariérou, karton, kyslíkový
absorbér / kyslíkový indikátor uvnitř obalu; po vyjmutí z ochranného obalu sáček zlikvidujte.
Velikost balení:
100 ml ve vaku – 24x100ml, 10x100ml 250ml ve vaku – 20x250ml, 10x250ml 500ml ve vaku – 12x500ml, 10x500ml 1000ml ve vaku – 6x1000ml

Na trhu nemusí být všechny velikosti balení.
6.6. Zvláštní opatření pro likvidaci přípravku a pro zacházení s ním


8/10

Po otevření použijte okamžitě a zlikvidujte částečně použité obaly. Pouze k jednorázovému použití.

Před otevřením ochranného obalu zkontrolujte zabarvení kyslíkového indikátoru připevněnému
k absorbéru kyslíku. Porovnejte s referenční barvou, která je vytištěna vedle symbolu OK a zobrazená
v tištěné části etikety indikátoru. Přípravek nepoužívejte, jestliže zabarvení kyslíkového indikátoru neodpovídá referenční barvě vytištěné vedle symbolu OK.
1. otevření
•  sejměte ochranný obal
• odstraňte kyslíkový indikátor
• zkontrolujte neporušenost vaku
•  použijte pouze nepoškozené vaky a homogenní emulzi mléčně bílého vzhledu

2. infuze
• vak zavěste
•  sejměte plastový kryt infuzního vstupu
•  hrot infuzního setu pevně nasaďte do infuzního vstupu
3. aditiva
Nepřidávejte žádná aditiva přímo do vaku přípravku.



Lipidy jsou jedinou součástí této parenterální výživy. Ke kompletní výživě je třeba současná substituce aminokyselin, karbohydrátů, elektrolytů, vitamínů a stopových prvků. Před podáním pacientovi zkontrolujte kompatibilitu přísad a stabilitu směsi. Přimíchávání by mělo být doprovázeno jemným protřepáním během přípravy a mělo by probíhat za přísných aseptických podmínek.

4. podání
Po otevření vaku musí být obsah použit okamžitě. Otevřený vak neuchovávejte k pozdějšímu podání
infuze. Částečně použité vaky znovu nenapojujte.

Nepřipojujte vaky do série, aby nedošlo ke vzduchové embolii reziduálním vzduchem v primárním
vaku.

Při použití u novorozenců a dětí mladších 2 let chraňte před světlem, dokud není podání
dokončeno. Vystavení přípravku Clinoleic okolnímu světlu, zejména po přidání příměsi se stopovými prvky a/nebo vitaminy, vede k tvorbě peroxidů a dalších produktů rozkladu, čemuž lze zamezit ochranou před světlem (viz body 4.2, 4.4 a 6.3).

Všechen nepoužitý přípravek nebo odpad a všechny použité zdravotnické prostředky musí být zlikvidovány v souladu s místními požadavky.



7.  DRŽITEL ROZHODNUTÍ O REGISTRACI




9/10

BAXTER CZECH spol. s r.o.
Karla Engliše 3201/6
150 00 Praha 5, Česká republika


8.   REGISTRAČNÍ ČÍSLO

76/187/01 – C


9.   DATUM PRVNÍ REGISTRACE /PRODLOUŽENÍ REGISTRACE

Datum první registrace: 30.5.2001
Datum posledního prodloužení registrace: 30.7.2014


10.  DATUM REVIZE TEXTU

24. 5. 2021






































10/10
