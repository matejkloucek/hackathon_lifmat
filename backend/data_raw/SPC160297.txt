Sp. zn. sukls26395/2019
SOUHRN ÚDAJŮ O PŘÍPRAVKU


1.  NÁZEV LÉČIVÉHO PŘÍPRAVKU
Combair Nexthaler 200 mikrogramů/12 mikrogramů/dávka prášek k inhalaci
2.  KVALITATIVNÍ A KVANTITATIVNÍ SLOŽENÍ
Jedna odměřená dávka obsahuje:
beclometasoni dipropionas 200 mikrogramů a formoteroli fumaras dihydricus 12 mikrogramů.
To odpovídá podané dávce (dávka uvolněná z náustku) beclometasoni dipropionas 173,9
mikrogramů a formoteroli fumaras dihydricus 10,4 mikrogramů.

Pomocná látka se známým účinkem:
Jedna odměřená dávka obsahuje 19,75 mg laktózy. Úplný seznam pomocných látek viz bod 6.1.
3.  LÉKOVÁ FORMA
Prášek k inhalaci.

Bílý nebo téměř bílý prášek.
4.  KLINICKÉ ÚDAJE
4.1 Terapeutické indikace
Aꜱᴛᴍᴀ
Combair Nexthaler je indikován pro pravidelnou udržovací léčbu astmatu, kde je vhodná kombinace léků (inhalačního kortikosteroidu a β2-mimetika s dlouhodobým účinkem):
– u pacientů, kde léčba inhalačními kortikosteroidy a β2-agonisty s rychlým účinkem podle potřeby nedosáhla dostatečné kontroly,
– u pacientů, kteří jsou adekvátně léčeni jak inhalačními kortikosteroidy, tak β2-agonisty s
dlouhodobým účinkem.
Combair Nexthaler je indikován u dospělých pacientů.

Chronická obstrukční plicní nemoc (CHOPN)
Symptomatická léčba pacientů s těžkou chronickou obstrukční plicní nemocí (FEV1 <50 % předpokládané normální hodnoty) s anamnézou opakujících se exacerbací, kteří mají významné příznaky navzdory pravidelné léčbě dlouhodobě působícími bronchodilatátory.

4.2 Dávkování a způsob podání

Aꜱᴛᴍᴀ

COMBAIR NEXTHALER není určen k úvodní léčbě astmatu. Dávkování přípravku Combair Nexthaler je individuální a má být upraveno podle závažnosti onemocnění. To by mělo platit nejen při zahájení kombinované léčby, ale také při každé úpravě dávky. Pokud pacient vyžaduje jinou kombinaci dávek, než je dostupná v kombinovaném inhalátoru, je nutné předepsat požadované dávky β2-agonistů a/nebo kortikosteroidů v samostatných inhalátorech.

Vzhledem k distribucí extra jemných částic je nutná úprava dávkování při převádění pacientů na inhalační prášek Combair Nexthaler z lékové formy s distribucí bez extra jemných částeček. Při přechodu z předchozí léčby je třeba vzít v úvahu, že doporučená celková denní dávka beklometason- dipropionátu u přípravku Combair Nexthaler je nižší, než je současná celková denní dávka beklometason-dipropionátu u přípravků bez extra jemných částic, a dávka má být upravena podle individuálních potřeb pacienta. Nicméně pacienti převádění na prášek k inhalaci Combair Nexthaler z inhalačního roztoku v tlakovém obalu Combair Nexthaler nepotřebují úpravu dávky.
Doporučené dávkování pro dospělé ve věku 18 let a starší
Jedna inhalace dvakrát denně.
Maximální denní dávka jsou 2 inhalace.

Combair Nexthaler 200 mikrogramů/12 mikrogramů se má používat výhradně k udržovací terapii. Pro udržovací a úlevovou terapii je k dispozici odlišná síla přípravku Combair Nexthaler 100 mikrogramů/6 mikrogramů.
Pacienti musí být pravidelně kontrolováni lékařem, zda dávkování přípravku Combair Nexthaler zůstává optimální. Dávkování je povoleno upravit pouze na lékařské doporučení. Pacienty je nutné upozornit, aby užívali Combair Nexthaler každý den, a to i v případě, že jsou asymptomatičtí.

Chronická obstrukční plicní nemoc (CHOPN)
Doporučené dávkování pro dospělé ve věku 18 let a starší
Jedna inhalace dvakrát denně.
Maximální denní dávka jsou 2 inhalace.

Zvláštní skupiny pacientů
U starších pacientů není nutné upravovat dávkování.
Nejsou k dispozici žádné údaje o použití přípravku Combair Nexthaler u pacientů s poruchou funkce
jater nebo ledvin (viz bod 5.2).

Pediatrická populace
Combair Nexthaler 200/12 mikrogramů se nemá používat u dětí a dospívajících mladších 18 let.
Způsob podání
Combair Nexthaler je určen pro inhalační podání.

Nexthaler je vdechem ovládaný inhalátor. U pacientů se středně těžkým až těžkým astmatem a CHOPN se prokázalo, že jsou schopni vytvořit dostatečný nádech na uvolnění dávky ze systému Nexthaler (viz bod 5.1). Uvolněná dávka z Combair Nexthaler se systémem Nexthaler není závislá na rozmezí inspiračního průtoku, kterého je schopna tato skupina pacientů dosáhnout přes inhalátor.

Aby byla léčba úspěšná, je nezbytné správné použití inhalátoru Nexthaler. Pacienta je nutné poučit, aby si pozorně přečetl příbalovou informaci a postupoval podle pokynů k použití, jak jsou uvedeny v příbalové informaci. Pro potřebu předepisujícího lékaře jsou tyto pokyny uvedeny níže.

Počet dávek uvedených v okénku pod krytem se nesníží uzavřením krytu, pokud pacient neinhaloval přes inhalátor.
Pacienta je nutné poučit, aby otvíral kryt inhalátoru pouze v případě potřeby. V případě, že pacient otevřel inhalátor, ale neprovedl inhalaci a kryt uzavřel, dávka se vrátí zpět do zásobníku prášku v inhalátoru; další dávku lze bezpečně inhalovat.

Po inhalaci si pacienti musí vypláchnout ústa vodou, vykloktat si vodou nebo si vyčistit zuby (viz bod 4.4).
NÁVOD K POUŽITÍ INHALÁTORU NEXTHALER
A. Obsah balení
Informace o obsahu balení uvádí bod 6.5.
Pokud obsah balení neodpovídá popisu v bodu 6.5, vraťte inhalátor osobě, která vám jej vydala, a pořiďte si nový.
B. Zvláštní upozornění a bezpečnostní opatření
•  Nevyndavejte inhalátor z foliového sáčku, pokud jej nechcete ihned použít.
•  Svůj inhalátor používejte výhradně podle pokynů.
•  Ponechte kryt uzavřený, dokud nebudete potřebovat další dávku ze svého inhalátoru.
•  Když svůj inhalátor nepoužíváte, uchovávejte jej na čistém a suchém místě.
•  Nesnažte se ze žádného důvodu inhalátor Nexthaler rozebírat.
C. Klíčové součásti vašeho inhalátoru Nexthaler


Okénko počítadla
dávek       Kryt

Náustek    Vstup vzduchu









Užití dávky z vašeho inhalátoru Nexthaler vyžaduje pouze tři jednoduché kroky: otevřít, inhalovat, zavřít.

D. Před použitím nového inhalátoru Nexthaler
1. Otevřete foliový sáček a vyjměte svůj inhalátor.
o Nepoužívejte svůj inhalátor, pokud foliový sáček není uzavřený nebo je poškozený – vraťte jej osobě, která vám jej vydala, a pořiďte si nový.
o Na štítek na krabičce zapište datum otevření sáčku.
2. Zkontrolujte svůj inhalátor.
o Pokud se váš inhalátor zdá být nefunkční nebo poškozený, vraťte jej osobě, která vám jej vydala, a pořiďte si nový.
3. Zkontrolujte okénko počítadla dávek. Pokud je váš inhalátor zcela nový, bude v okénku počítadla dávek uvedena hodnota „60“.
o Nepoužívejte nový inhalátor, pokud je uvedeno číslo nižší než „60“ – vraťte jej osobě, která vám jej vydala, a pořiďte si nový.







E. Použití vašeho inhalátoru Nexthaler
•  Pokud si nejste jistý(á), jestli správně dostáváte svou dávku, poraďte se se svým lékárníkem nebo lékařem.
•  Pokud si nejste jistý(á), jestli po jedné inhalaci pokleslo číslo na počítadle dávek, počkejte na svou další plánovanou dávku a užijte ji jako normálně. Neužívejte dávku navíc.

E.1. Otevřít
1. Pevně uchopte svůj inhalátor ve vzpřímené poloze.
2. Zkontrolujte zbývající počet dávek: jakékoli číslo v rozmezí „1“ až „60“ informuje, že vám zbývají nějaké dávky.
o Pokud je v okénku počítadla dávek uvedena hodnota „0“, nezbývají žádné dávky – zlikvidujte svůj inhalátor a pořiďte si nový.
3. Zcela otevřete kryt.

4. Před inhalací vydýchněte, jak nejvíce to půjde.
o Nevydechujte přes svůj inhalátor.

E.2. Inhalovat
Kdykoli to bude možné, při inhalaci seďte vzpřímeně nebo stůjte.
1. Zvedněte svůj inhalátor, přiložte si jej k ústům a obemkněte náustek rty.
o Nezakrývejte vstup vzduchu, když budete držet inhalátor.
o Nevdechujte přes vstup vzduchu.
2. Rychle a zhluboka se nadechněte ústy.
o Při užívání dávky si můžete všimnout určité chuti.
o Když užijete dávku, můžete uslyšet nebo pocítit cvaknutí.
o Neinhalujte přes nos.
o Neoddalujte inhalátor během inhalace od svých rtů.









3. Sejměte inhalátor ze svých úst.
4. Zadržte dech na 5 až 10 sekund nebo co nejdéle to bude možné.
5. Pomalu vydechněte.
o Nevydechujte přes svůj inhalátor.

E.3. Zavřít
1. Přesuňte inhalátor zpět do vzpřímené polohy a zcela zavřete kryt.
2. Zkontrolujte, že počítadlo dávek ukazuje číslo o jedno nižší než před inhalací.

3. Pokud je třeba užít další dávku, zopakujte kroky E.1 až E.3.
F. Čištění
•  Za normálních okolností není nutné inhalátor čistit.
•  V případě potřeby můžete svůj inhalátor po použití vyčistit suchým hadříkem nebo papírovým kapesníkem.
o Nečistěte svůj inhalátor vodou ani jinými tekutinami. Uchovávejte jej v suchu.
G. Uchovávání a likvidace
Informace o podmínkách uchovávání a pokyny k likvidaci uvádí body 6.4 a 6.6.


4.3 Kontraindikace
Přecitlivělost na léčivou látku, mléčné proteiny nebo na kteroukoli pomocnou látku obsaženou v bodě 6.1.
4.4 Zvláštní upozornění a opatření pro použití
Při ukončení léčby se doporučuje dávkování snižovat postupně, léčba se nesmí náhle ukončit.

Při léčbě astmatu se musí dodržovat postupné kroky na základě klinické odpovědi pacienta a funkčních vyšetření plic.
Pokud se pacient domnívá, že je léčba neúčinná, musí vyhledat lékaře. Zvýšené použití záchranných bronchodilatátorů ukazuje na zhoršení kontroly astmatu a vyžaduje přehodnocení léčby astmatu. Náhlé a progresivní zhoršení kontroly astmatu může ohrožovat život a pacient se musí okamžitě podrobit lékařskému vyšetření. Je třeba zvážit potřebu zvýšit dávky kortikosteroidů, buď inhalační, nebo perorální léčbou, nebo v případě podezření na infekci přidat do léčby antibiotika.
U pacientů nesmí být zahájena léčba inhalátorem Combair Nexthaler během exacerbace nebo při výrazném či akutním zhoršení astmatu. Během léčby inhalátorem Combair Nexthaler se mohou vyskytnout závažné, s astmatem spojené nežádoucí příhody a exacerbace. Pacienty je třeba upozornit, aby pokračovali v léčbě, ale vyhledali lékařskou pomoc, pokud příznaky astmatu neustoupí nebo se při léčbě inhalátorem Combair Nexthaler zhorší.
Podobně jako u jiných inhalačních terapií se může po podání dávky vyskytnout paradoxní bronchospazmus projevující se okamžitým zvýšením sípání, kašlem a dyspnoí. Takový stav je nutné okamžitě léčit inhalačním bronchodilatátorem s rychlým účinkem. Léčba inhalátorem Combair Nexthaler se má okamžitě přerušit, stav pacienta přehodnotit a podle potřeby se má podat alternativní léčba.

COMBAIR NEXTHALER není určen k úvodní léčbě astmatu.
Pacienty je nutné požádat, aby s sebou vždy nosili bronchodilatátor s krátkodobým účinkem pro případ potřeby léčby akutních astmatických záchvatů.

Pacienty je nutné upozornit, aby užívali Combair Nexthaler každý den podle předpisu, a to i v případě, že jsou asymptomatičtí. Po dosažení kompenzace příznaků astmatu lze zvážit postupné snížení dávky přípravku Combair Nexthaler. Pravidelné kontroly pacientů při snižování dávky léčby jsou velice důležité. Použijte nejnižší účinnou dávku přípravku Combair Nexthaler (k dispozici je nižší síla přípravku Combair Nexthaler 100/6 mikrogramů prášek k inhalaci, viz bod 4.2).

Pneumonie u pacientů s CHOPN
U pacientů s CHOPN používajících inhalační kortikosteroidy došlo ke zvýšení incidence pneumonie, včetně pneumonie vyžadující hospitalizaci. Existují určité důkazy pro zvýšené riziko pneumonie se zvyšující se dávkou steroidů, výsledky různých klinických hodnocení však nejsou přesvědčivé.
Neexistují jednoznačné klinické důkazy pro rozdíly výše rizika pneumonie u různých inhalačních kortikosteroidů v rámci třídy.
Lékaři by měli pečlivě sledovat případný rozvoj pneumonie u pacientů s CHOPN, jelikož se klinické známky takových infekcí překrývají s příznaky exacerbací CHOPN.
Rizikové faktory pneumonie u pacientů s CHOPN zahrnují kouření v současnosti, vyšší věk, nižší body mass index (BMI) a závažnější CHOPN.
Mohou se rozvinout systémové účinky inhalačních kortikosteroidů, hlavně u vysokých dávek předepisovaných po delší dobu. Tyto účinky jsou výrazně méně pravděpodobné než u perorálních kortikosteroidů. Mezi možné systémové účinky patří: Cushingův syndrom, Cushingoidní rysy, suprese nadledvin, růstová retardace u dětí a dospívajících, snížená kostní denzita, katarakta, glaukom a vzácněji různé psychologické nebo behaviorální účinky, včetně psychomotorické hyperaktivity, poruch spánku, úzkosti, deprese nebo agrese (hlavně u dětí). Dávku inhalačního kortikosteroidu je tudíž nutné titrovat na nejnižší dávku zajišťující kontrolu příznaků astmatu.
Dlouhodobá léčba pacientů vysokými dávkami inhalačních kortikosteroidů může vést k supresi nadledvin a akutní adrenální krizi. Děti a dospívající mladší 16 let užívající inhalačně vyšší než doporučované dávky beklometason-dipropionátu mohou mít zvláště zvýšené riziko. Situace, které by mohly potenciálně vést k akutní adrenální krizi, zahrnují trauma, operaci, infekci nebo jakékoli rychlé snížení dávky. Úvodní příznaky jsou typicky vágní a mohou zahrnovat anorexii, bolesti břicha, pokles hmotnosti, únavu, bolesti hlavy, nevolnost, zvracení, hypotenzi, sníženou hladinu vědomí, hypoglykemii a záchvaty. Další krytí systémovými kortikosteroidy je nutné zvážit během období spojených se stresem nebo plánovaným chirurgickým výkonem.

Pacienti převádění z perorálních na inhalační kortikosteroidy mohou mít po významnou dobu přetrvávající zvýšené riziko narušené adrenální rezervy. Pacienti, kteří vyžadovali vysokou akutní kortikosteroidní terapii v minulosti nebo podstoupili delší léčbu vysokými dávkami inhalačních kortikosteroidů, mohou mít také vyšší riziko. Na tuto možnost reziduálního postižení je nutné vždy myslet v akutních případech a plánovaných situacích, které budou pravděpodobně spojené se stresem, a je nutné zvážit vhodnou kortikosteroidní léčbu. Rozsah adrenálního postižení může před plánovanými zákroky vyžadovat konzultaci se specialistou.

Combair Nexthaler je nutné podávat s opatrností u pacientů s aktivní nebo latentní plicní tuberkulózou, mykotickými a virovými infekcemi v dýchacích cestách.
Combair Nexthaler je nutné používat opatrně (může zahrnovat sledování) u pacientů se srdečními arytmiemi, hlavně atrioventrikulární blokádou třetího stupně a tachyarytmiemi, idiopatickou subvalvulární aortální stenózou, hypertrofickou obstrukční kardiomyopatií, ischemickou chorobou srdeční, závažným srdečním selháním, závažnou arteriální hypertenzí a aneuryzmatem.

Při léčbě pacientů se známým nebo suspektním prodloužením intervalu QTc, kongenitálním nebo farmakogenním (QTc >0,44 s), je nutné postupovat také opatrně. Samotný formoterol může indukovat prodloužení intervalu QTc.

Opatrně je také nutné postupovat při použití přípravku Combair Nexthaler u pacientů s thyreotoxikózou, diabetem mellitem, feochromocytomem a neléčenou hypokalémií.

Důsledkem terapie beta2-agonisty může být potenciálně závažná hypokalémie. Zvláštní pozornost je nutná u závažného astmatu, jelikož může hypoxie potencovat tento účinek. Hypokalémie může být také akcentována souběžnou terapií jinými léčivy, které mohou hypokalémii vyvolávat, jako např. deriváty xantinu, steroidy a diuretika (viz bod 4.5). U nestabilního astmatu, kdy lze používat několik
„záchranných“ bronchodilatátorů, je také nutné postupovat opatrně. V takových situacích doporučujeme sledovat sérové hladiny draslíku.
Inhalace formoterolu může vést ke zvýšení glykemie. Z toho důvodu je u pacientů s diabetem nutné pečlivě sledovat glykemii.

Pokud je plánována anestezie halogenovanými anestetiky, je nutné zabránit podání přípravku Combair Nexthaler po dobu minimálně 12 hodin před zahájením anestezie, jelikož hrozí srdeční arytmie.
Pacientům je třeba doporučit, aby si vypláchli ústa, vykloktali vodou nebo si vyčistili zuby kartáčkem po inhalaci předepsané dávky a minimalizovali tak riziko orofaryngeálních mykotických infekcí a dysfonie.


Porucha zraku
U systémového i lokálního použití kortikosteroidů může být hlášena porucha zraku. Pokud se u pacienta objeví symptomy, jako je rozmazané vidění nebo jiné poruchy zraku, má být zváženo odeslání pacienta k očnímu lékaři za účelem vyšetření možných příčin, mezi které patří katarakta, glaukom nebo vzácná onemocnění, např. centrální serózní chorioretinopatie (CSCR), která byla hlášena po systémovém i lokálním použití kortikosteroidů.
Přípravek obsahuje laktosu. Laktóza obsahuje malé množství mléčných proteinů, které mohou vést k alergickým reakcím.

4.5 Interakce s jinými léčivými přípravky a jiné formy interakce
Farmakokinetické interakce
Beklometason-dipropionát prochází velice rychlým metabolismem esterázovými enzymy.

Beklometason je méně závislý na metabolismu CYP3A než některé jiné kortikosteroidy a obecně jsou interakce nepravděpodobné. Nelze však zcela vyloučit riziko systémových účinků při konkomitantním použití silných inhibitorů CYP3A (např. ritonavir, cobicistat) a z toho důvodu je při použití takových látek nutné příslušné sledování.

Farmakodynamické interakce
Astmatici nesmí užívat žádné beta-blokátory (včetně očních kapek). Pokud budou ze závažných důvodů podávány beta-blokátory, účinek formoterolu bude snížen nebo zcela zrušen.
Použití jiných beta-adrenergních léčiv může mít potenciálně aditivní účinky. Z toho důvodu je při léčbě teofylinem nebo jinými beta-mimetiky předepisovanými společně s formoterolem nutné postupovat opatrně.

Souběžná léčba chinidinem, disopyramidem, prokainamidem, fenothiaziny, určitými antihistaminiky (např. tefrenadinem), inhibitory monoaminooxidázy a tricyklickými antidepresivy může prodloužit interval QTc a zvýšit riziko komorových arytmií.

Kromě toho mohou L-dopa, L-thyroxin, oxytocin a alkohol narušit srdeční toleranci vůči beta2- sympatomimetikům.
Souběžná léčba inhibitory monoaminooxidázy, včetně látek s podobnými vlastnostmi jako např.
furazolidon a prokarbazin, může vést k hypertenzním reakcím.

Pacienti podstupující souběžnou anestezii halogenovanými uhlovodíky mají zvýšené riziko arytmií. Souběžná léčba deriváty xantinu, steroidy nebo diuretiky může potencovat hypokalemické účinky beta2-agonistů (viz bod 4.4). Hypokalémie může zvýšit predispozici na arytmie u pacientů léčených digitalisovými glykosidy.

4.6 Fertilita, těhotenství a kojení

Těhotenství
Neexistují žádné relevantní klinické údaje o použití přípravku Combair Nexthaler u těhotných žen. Studie na zvířatech používající kombinaci beklometason-dipropionátu a formoterolu prokázaly při vysoké systémové expozici známky reprodukční a fetální toxicity (viz bod 5.3). Vysoké dávky kortikosteroidů podávané březím zvířatům vedou k abnormalitám vývoje plodu, včetně rozštěpu patra a zpomalení nitroděložního růstu. Vzhledem k tokolytickým účinkům beta2-sympatomimetik je nutné krátce před porodem postupovat zvláště opatrně. Formoterol se nedoporučuje k použití během těhotenství a hlavně na konci těhotenství nebo během porodu, pokud existuje jiná (bezpečnější) zavedená alternativa.
Podání přípravku Combair Nexthaler během těhotenství je vhodné zvážit pouze za předpokladu, že očekávané benefity převáží potenciální rizika.
Kojení
Neexistují žádné relevantní klinické údaje o použití přípravku Combair Nexthaler během kojení u člověka.
I když nejsou k dispozici žádné údaje ze studií na zvířatech, racionálně lze předpokládat, že
beklometason-dipropionát se vylučuje do mléka jako jiné kortikosteroidy.
I když není známo, jestli formoterol prochází do lidského mateřského mléka, byl zjištěn v mléku kojících zvířat.
Je nutné rozhodnout, jestli přestat s kojením, nebo vysadit přípravek Combair Nexthaler. Je třeba zvážit benefit kojení pro dítě a benefit terapie pro ženu.
Fertilita
Nejsou k dispozici žádné údaje pro člověka. Ve studiích na zvířatech byla u potkanů přítomnost beklometason-dipropionátu ve vysokých dávkách v kombinaci spojena se sníženou fertilitou samic a embryotoxicitou (viz bod 5.3).

4.7 Účinky na schopnost řídit a obsluhovat stroje
Combair Nexthaler nemá žádný nebo má jenom minimální vliv na schopnost řídit a obsluhovat stroje.

Nežádoucí účinky
Bezpečnost přípravku Combair Nexthaler inhalační prášek byla hodnocena hlavně u nižší síly (100 mikrogramů/6 mikrogramů).
Nejčastější nežádoucí reakcí je třes. Ve 12týdenním klinickém hodnocení s přípravkem Combair Nexthaler 100 mikrogramů/6 mikrogramů byl třes pozorován pouze u nejvyššího dávkovacího režimu (400 mikrogramů/24 mikrogramů denně). Rozvinul se nejčastěji na začátku léčby a měl mírnou intenzitu. Žádný pacient nebyl kvůli třesu z klinického hodnocení vyřazen.

Klinická hodnocení – zkušenosti u pacientů s astmatem
Bezpečnost přípravku Combair Nexthaler 100 mikrogramů/6 mikrogramů byla hodnocena v klinických hodnoceních s aktivní kontrolou a kontrolou placebem, ve kterých bylo 719 pacientů ve věku 12 let a starších s astmatem různé závažnosti vystaveno léčivu. Incidence nežádoucích účinků v tabulce níže se vztahuje k pacientům s astmatem ve věku 12 let a starších a je založena na bezpečnostních zjištěních dvou pivotních klinických hodnocení, kde byl Combair Nexthaler 100/6 mikrogramů podáván v dávkách doporučovaných v tomto souhrnu údajů o přípravku po dobu 8 až 12 týdnů. V klinických hodnoceních s přípravkem Combair Nexthaler 100/6 mikrogramů nebyly pozorovány žádné psychiatrické poruchy, jsou však zařazeny do tabulky jako potenciální účinek inhalačních kortikosteroidů jako třídy.

Nežádoucí účinky spojené s beklometason-dipropionátem a formoterolem podávaných ve fixní kombinaci (Combair Nexthaler) jsou uvedené níže v seznamu podle orgánových tříd. Frekvence jsou definovány následovně: velmi časté (  1/10), časté (  1/100 až <1/10), méně časté (  1/1 000 až <1/100), vzácné (  1/10 000 až < 1/1 000) a velmi vzácné (<1/10 000), není známo (z dostupných údajů nelze určit).


Třída orgánových systémů


Infekce a infestace
Nežádoucí účinek

Nasofaryngitida
Ústní kandidóza
Pneumonie (u pacientů s CHOPN)
Hypertriglyceridémie
Frekvence

Méně časté Méně časté Časté
Méně časté


Poruchy metabolismu
a výživy
Psychiatrické
poruchy Poruchy oka
Poruchy nervového systému

Srdeční poruchy


Psychomotorická hyperaktivita, poruchy spánku, úzkost, deprese, agresivita,
behaviorální změny (predominantně u dětí) Rozmazané vidění (viz také bod 4.4)

Třes
Bolest hlavy Tachykardie
Sinusová bradykardie


Frekvence není známa

Frekvence není známa
Časté
Méně časté Méně časté
Méně časté




Respirační, hrudní a mediastinální poruchy





Gastrointestinální
poruchy
Celkové poruchy a reakce v místě aplikace
Angina pectoris
Ischemie myokardu
Podráždění hrdla, exacerbace astmatu
Dyspnoe

Orofaryngeální bolest
Dysfonie Kašel Nevolnost

Únava
Podrážděnost
Méně časté
Méně časté Méně časté Méně časté
Méně časté Méně časté Méně časté Méně časté

Méně časté Méně časté


Vyšetření
Prodloužení QT podle elektrokardiogramu Snížená hladina volného kortizolu v moči Snížená hladina kortizolu v krvi
Zvýšená kalémie Zvýšená glykemie
Opožděný nárůst kmitu R na elektrokardiogramu
Méně časté Méně časté Méně časté Méně časté Méně časté Méně časté


Mezi pozorované nežádoucí účinky typicky spojené s formoterolem patří: třes, bolesti hlavy, tachykardie, sinusová bradykardie, angina pectoris, ischemie myokardu, prodloužení QT.
Mezi  pozorované  nežádoucí  účinky  typicky  spojené  s beklometason-dipropionátem  patří: nasofaryngitida, ústní kandidóza, dysfonie, podráždění krku, iritabilita, snížená hladina volného kortizolu v moči, snížená hladina kortizolu v krvi, zvýšená glykemie.

Další nežádoucí účinky nepozorované v rámci klinického použití přípravku Combair Nexthaler 100 mikrogramů/6 mikrogramů, ale typicky spojené s inhalačním podáním beklometason-dipropionátu jsou ústní mykózy a pneumonie. Během terapie inhalačními kortikostereoidy byly vzácněji pozorovány poruchy chuti.
Opatření za účelem minimalizace ústních mykóz, ústní kandidózy a dysfonie naleznete v bodu 4.4. Systémové účinky inhalačních kortikosteroidů (např. beklometason-dipropionát) se mohou
rozvinout hlavně při podání ve vysokých dávkách předepisovaných po delší období. Mohou
zahrnovat následující: Cushingův syndrom, Cushingoidní rysy, supresi nadledvin, sníženou kostní minerálovou denzitu, růstovou retardaci u dětí a dospívajících, kataraktu a glaukom (viz také bod 4.4).

Další nežádoucí účinky nebyly u terapeutických dávek přípravku Combair Nexthaler 100 mikrogramů/6 mikrogramů v klinické praxi pozorovány, jsou však typicky spojené s podáváním beta2-agonistů, jako je např. formoterol: palpitace, fibrilace síní, komorové extrasystoly,

tachyarytmie, potenciálně závažná hypokalémie a zvýšení/snížení krevního tlaku. Insomnie, závratě, neklid a úzkost byly vzácněji hlášeny během inhalační terapie formoterolem. Formoterol může také způsobovat svalové křeče a myalgii.

Byly také hlášené reakce z přecitlivělosti, včetně vyrážky, kopřivky, svědění, zarudnutí a otoku očí, obličeje, rtů a hrdla (angioedém).

Podobně jako u jiných inhalačních terapií se může po podání vyskytnout paradoxní bronchospazmus
projevující se okamžitým zvýšením sípání, kašlem a dyspnoí (viz také bod 4.4).

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek




Předávkování
Nejvyšší doporučená dávka přípravku Combair Nexthaler v jednom podání je 1 inhalace.

U inhalačního roztoku v tlakovém aplikátoru byly u pacientů s astmatem hodnoceny inhalované dávky s až 12 kumulativními aktivacemi po 100 mikrogramů/6 mikrogramů (celková dávka beklometason-dipropionátu 1 200 mikrogramů, formoterolu 72 mikrogramů). Kumulativní léčba nevedla k abnormálním účinkům na životní funkce a nebyly pozorovány závažné ani těžké nežádoucí reakce.
Nadměrné dávky formoterolu mohou vést k účinkům typickým pro beta2-agonisty, jako jsou: nauzea, zvracení, bolesti hlavy, třes, somnolence, palpitace, tachykardie, komorové arytmie, prodloužení intervalu QTc, metabolická acidóza, hypokalémie, hyperglykemie.
V případě předávkování formoterolem je indikována podpůrná a symptomatická léčba. Závažné případy je třeba hospitalizovat. Lze zvážit použití kardioselektivních beta-blokátorů. V takovém případě je nutné postupovat zvláště opatrně, jelikož použití beta-blokátorů může vyvolat bronchospazmus. Je třeba sledovat sérovou hladinu draslíku.

Akutní inhalace dávek beklometason-dipropionátu přesahujících doporučenou hodnotu může vést k dočasné supresi nadledvinových funkcí. Tato změna nevyžaduje akutní zásah, jelikož se nadledvinové funkce obnoví za několik dní, co lze ověřit podle plasmatické hladiny kortizolu. U těchto pacientů je potřeba pokračovat v léčbě v dávce dostatečné pro kontrolu astmatu.

Chronické předávkování inhalovaným beklometason-dipropionátem: riziko suprese nadledvin (viz bod 4.4). Může být nutné sledovat adrenální rezervu. V léčbě je třeba pokračovat v dávce dostatečné pro kontrolu astmatu.
Jednorázové supraterapeutické dávky beklometason-dipropionátu do 800 mikrogramů a do 48 mikrogramů formoterolu podané pomocí aplikátoru Combair Nexthaler 100 mikrogramů/6 mikrogramů u pacientů s CHOPN jsou obecně bezpečné a dobře tolerované.

5. FARMAKOLOGICKÉ VLASTNOSTI
5.1 Farmakodynamické vlastnosti
Farmakoterapeutická skupina: Sympatomimetika inhalační; Sympatomimetika v kombinaci s
kortikosteroidy nebo jinými léčivy, vyjma anticholinergik. ATC kód: R03AK08.
Mechanismus účinku a farmakodynamické účinky
Přípravek Combair Nexthaler obsahuje beklometason-dipropionát a formoterol ve formulaci jako suchý prášek, díky čemu vzniká extra jemný aerosol s průměrným hmotnostním mediánovým aerodynamickým průměrem (MMAD) v rozmezí 1,4 až 1,7 mikrometru a s kodepozicí dvou komponent. Aerosolové částečky přípravku Combair Nexthaler jsou v průměru významně menší než částečky podávané v jiných než extra jemných formulacích.

Studie ukládání radiofarmaka u dospělých pacientů s přípravkem Combair Nexthaler 100 mikrogramů/6 mikrogramů prokázaly, že vysoký podíl léku (odhadem 42 % nominální dávky) se ukládá v plicích s homogenním uložením v dýchacích cestách. Tyto charakteristiky aplikace podporují použití nízké dávky kortikosteroidu se zvýšenými lokálními farmakodynamickými účinky, které jsou prokazatelně ekvivalentní příslušnému inhalačnímu roztoku v tlakových aplikátorech.
Dvě látky obsažené v přípravku Combair Nexthaler mají odlišné mechanismy účinku. Podobně jako u jiných kombinací inhalačních kortikosteroidů a beta2-agonistů jsou pozorovány aditivní účinky na snížení počtu exacerbací astmatu.

Beklometason-dipropionát
Beklometason-dipropionát podávaný inhalačně v doporučovaných dávkách má glukokortikoidní protizánětlivý účinek v plicích, což vede ke ztlumení příznaků a exacerbaci astmatu s méně závažnými nežádoucími účinky než při systémovém podání kortikosteroidů.
Formoterol
Formoterol je selektivní beta2-agonista vedoucí k relaxaci bronchiální hladké svaloviny u pacientů s reverzibilní obstrukcí dýchacích cest. Bronchodilatační účinky nastupují rychle do 1 až 3 minut po inhalaci a trvají 12 hodin po podání dávky.

Klinické zkušenosti

ASTMA (udržovací terapie)
Účinnost dvou komponent prášku k inhalaci Combair Nexthaler pro nižší sílu (100 mikrogramů/6 mikrogramů) byla hodnocena ve třech samostatných klinických hodnoceních ve srovnání se 100 mikrogramy / 6 mikrogramy inhalačního roztoku v tlakových aplikátorech u pacientů se středně
těžkým až těžkým persistentním astmatem. Celkově se očekává účinnost dvou inhalátorů v klinické praxi na stejné úrovni u 1 i 2 inhalací 2x denně.

V  jednom  klinickém  hodnocení  bylo  primárním  cílem  vyhodnocení  účinnosti  inhalační kortikosteroidní komponenty na bronchodilataci (FEV1 před dávkou). Ke klinicky významnému zlepšení FEV1 před dávkou došlo u 696 pacientů se středně těžkým až těžkým symptomatickým astmatem na konci 3měsíčního léčebného období ve srovnání s výchozími hodnotami s 1 inhalací 2x denně a 2 inhalacemi 2x denně u obou formulací přípravku. Došlo ke střednímu nárůstu na úrovni minimálně 250 ml. Mezi FEV1  před dávkou u prášku k inhalaci Combair Nexthaler 100 mikrogramů/6 mikrogramů a inhalačním roztokem v tlakovém aplikátoru nebyl v žádné dávce pozorován klinicky relevantní rozdíl. U ranního PEF byla pozorována významná reakce na dávku. Statistická významnost pro odpověď na dávku nebyla dosažena u FEV1 před dávkou. Parametry kompenzace astmatu jako ranní a večerní skóre příznaků astmatu a procentuální podíl dní bez

příznaků se při srovnání výchozí úrovně a konce léčebného období významně zlepšily, hlavně u dvou vysokých dávek obou formulací přípravku.

V druhém klinickém hodnocení bylo primárním cílem stanovit účinnost komponenty Combair Nexthaler 100 mikrogramů/6 mikrogramů s dlouhodobým beta2-adrenergním účinkem. V tomto klinickém hodnocení byla měřena bronchodilatace na začátku a až 12 hodin po podání jedné dávky sériovými spirometrickými hodnoceními FEV1 (FEV1 AUC během minimálně 80 % délky účinku formoterolu). Ve srovnání s placebem vedla jedna inhalace a čtyři inhalace obou účinných látek přípravku Combair Nexthaler100 mikrogramů/6 mikrogramů k významnému zlepšení FEV1 AUC0–
12. Obě dávky prášku k inhalaci Combair Nexthaler byly non-inferiorní k odpovídající dávce inhalačního roztoku v tlakovém aplikátoru. Statisticky významná odpověď na dávku byla
pozorována u obou formulací mezi nízkou a vysokou dávkou.
Ve třetím klinickém hodnocení bylo po 4týdenním úvodním období léčby inhalačním roztokem beklometason-dipropionátu/formoterolu (fixní kombinace) v tlakovém aplikátoru, 1 inhalace 2x denně, randomizováno 755 kompenzovaných pacientů s astmatem do 8týdenní léčby stejným inhalátorem, práškem k inhalaci Combair Nexthaler 100 mikrogramů/6 mikrogramů nebo práškem k inhalaci se 100 mikrogramy beklometason-dipropionátu na dávku, vše podáváno jako 1 inhalace 2x denně. Primárním cílem byla změna středního ranního expiračního průtoku (PEF) při srovnání výchozí úrovně a celého léčebného období. Po 8 týdnech léčby nebyl pozorován žádný rozdíl v primárním cílovém parametru mezi dvěma kombinovanými inhalátory. Oba byly významně lepší než monoterapie beklometason-dipropionátem. Nebyly zjištěny žádné rozdíly mezi dvěma kombinovanými inhalátory v parametrech měřících příznaky, jako je např. skóre podle dotazníku kompenzace astmatu a počet dní bez použití záchranné léčby.

Chronická obstrukční plicní nemoc (CHOPN)
Proběhlo otevřené klinické hodnocení s placebem s cílem ověřit, že na inspirační průtok, který lze vytvořit přes inhalátor Nexthaler, nemají vliv věk pacienta, onemocnění a tíže onemocnění, a tudíž jsou všichni pacienti schopni prostředek aktivovat a zajistit si podání léčiva. Primární cílový parametr byl procentuální podíl pacientů v jednotlivých věkových skupinách a skupinách onemocnění schopných aktivovat inhalátor. Klinického hodnocení se účastnilo 89 pacientů ve věkovém rozmezí 5 až 84 let, včetně pacientů se středně těžkým a těžkým astmatem (FEV1 >60 %, resp. ≤ 60 % podle predikce) a pacientů se středně těžkou nebo těžkou CHOPN, (FEV1 ≥ 50 %, resp. <50 % podle predikce). Všichni pacienti, bez ohledu na věk, onemocnění nebo závažnost onemocnění, byli schopni vytvořit dostatečný inspirační průtok, který aktivoval inhalátor Nexthaler.
V dalším otevřeném klinickém hodnocení s placebem bylo prokázáno analýzou inspiračního profilu pomocí systému Combair Nexthaler 100 mikrogramů/6 mikrogramů , že pacienti s mírnou až středně těžkou CHOPN, bez ohledu na jejich funkční omezení, byli schopni prostředek efektivně aktivovat a používat.
5.2 Farmakokinetické vlastnosti

Beklometason-dipropionát
Beklometason-dipropionát  je  pro-léčivo  se  slabou  vazebnou  afinitou vůči  receptoru pro glukokortikoidy, který se hydrolyzuje esterázovými enzymy na aktivní metabolit beklometason-17- monopropionát s potentnější topickou protizánětlivou aktivitou ve srovnání s pro-léčivem beklometason-dipropionátem.
Absorpce, distribuce a biotransformace
Inhalačně podaný beklometason-dipropionát se rychle absorbuje plícemi: před absorpcí probíhá intenzivní konverze na aktivní metabolit beklometason-17-monopropionát esterázovými enzymy, které se nachází ve většině tkání. Systémová dostupnost aktivního metabolitu pochází z plic a z gastrointestinální absorpce spolykané dávky. Biologická dostupnost spolykaného beklometason-

dipropionátu je však zanedbatelná. Presystémová konverze na beklometason-17-monopropionát vede k absorpci části dávky v podobě aktivního metabolitu.
Se zvyšující se inhalovanou dávkou dochází k přibližně lineárnímu vzestupu systémové expozice. Absolutní biologická dostupnost po inhalaci z tlakového inhalátoru s odměřenou dávkou je přibližně 2 % nominální dávky nezměněného beklometason-dipropionátu a 62 % pro beklometason-17- monopropionát.
Po intravenózním podání jsou dispozice beklometason-dipropionátu a jeho aktivního metabolitu charakterizovány vysokou plazmatickou clearance (150, resp. 120 l/h), s malým distribučním objemem v rovnovážném stavu pro beklometason-dipropionát (20 l) a větší tkáňovou distribucí pro jeho aktivní metabolit (424 l). Metabolická dispozice beklometason-dipropionátu vede hlavně (82 %) ke vzniku jeho aktivního metabolitu beklometason-17-monopropionátu.
Vazba na plazmatické proteiny je středně vysoká (87 %).

Eliminace
Fekální vylučování je hlavní cestou eliminace beklometason-dipropionátu zejména v podobě polárních metabolitů. Renální vylučování beklometason-dipropionátu a jeho metabolitů je zanedbatelné. Poločasy terminální eliminace jsou 0,5 h pro beklometason-dipropionát a 2,7 h pro beklometason-17-monopropionát.
Zvláštní populace
Farmakokinetika beklometason-dipropionátu u pacientů s renální nebo jaterní dysfunkcí nebyla předmětem studií. Jelikož však beklometason-dipropionát prochází velice rychlým metabolismem esterázovými enzymy přítomnými ve střevní tekutině, séru, plicích a játrech za vzniku polárnějších produktů beklometason-21-monopropionátu, beklometason-17-monopropionátu a beklometasonu, jaterní dysfunkce pravděpodobně nepovede ke změně farmakokinetiky a bezpečnostního profilu beklometason-dipropionátu.
Jelikož beklometason-dipropionát nebo jeho metabolity nebyly zjištěny v moči, u pacientů s renální dysfunkcí se neočekává zvýšení systémové expozice.
Formoterol
Absorpce a distribuce
Po inhalaci se formoterol absorbuje z plic i z gastrointestinálního traktu. Podíl inhalované dávky polknuté po podání pomocí inhalátoru s odměřenou dávkou (MDI) může spadat do rozmezí 60 až 90 %. Minimálně 65 % polknutého podílu se vstřebává z gastrointestinálního traktu. Maximální plazmatické koncentrace nezměněné účinné látky se objevují 0,5 až 1 hodinu po perorálním podání. Vazba plazmatických proteinů na formoterol je 61 až 64 % s 34 % vázanými na albumin. V koncentračním rozmezí získaném s terapeutickými dávkami nedochází k saturaci vazby. Eliminační poločas stanovený po perorálním podání jsou 2 až 3 hodiny. Absorpce formoterolu je po inhalaci 12 až 96 μg formoterol-fumarátu v závislosti na dávce lineární.



Biotransformace

Formoterol je široce metabolizován a dominantní dráha zahrnuje přímou konjugaci ve fenolové hydroxylové skupině. Konjugát s kyselinou glukuronovou je inaktivní. Druhá hlavní dráha zahrnuje O-demethylaci s následnou konjugací fenolové 2‘-hydroxylové skupiny. Isoenzymy cytochromu P450 CYP2D6, CYP2C19 a CYP2C9 se účastní O-demethylace formoterolu. Játra se zdají být primárním místem metabolismu. Formoterol v terapeuticky relevantních koncentracích neinhibuje enzymy CYP450.

Eliminace
Kumulativní vylučování formoterolu močí po jedné inhalaci z inhalátoru se suchým práškem se lineárně zvyšovala v rozmezí dávek 12–96 μg. Průměrně je vyloučeno 8 % podané dávky jako nezměněný formoterol a 25 % jako celkový formoterol. Na základě plazmatických koncentrací

měřených po inhalaci jedné 120μg dávky u 12 zdravých subjektů byl průměrný poločas terminální eliminace stanoven na 10 hodin. (R,R)- a (S,S)-enantiomery představovaly asi 40, resp. 60 % nezměněné účinné látky vyloučené v moči. Relativní poměry dvou enantiomerů zůstaly konstantní v celém hodnoceném rozmezí dávek a nebyly zjištěny žádné důkazy relativní akumulace jednoho enantiomeru na vrub druhého po opakovaném podání dávky.
Po perorálním podání (40 až 80 μg) bylo 6 až 10 % dávky získáno z moči v podobě nezměněné účinné látky u zdravých subjektů; až 8 % dávky bylo získáno v podobě glukuronidu.
Celkem 67 % perorální dávky formoterolu bylo vyloučeno v moči (hlavně jako metabolity) a zbytek ve stolici. Renální clearance formoterolu je 150 ml/min.
Zvláštní populace
Jaterní/renální dysfunkce: farmakokinetika formoterolu nebyla hodnocena u pacientů s jaterní nebo renální dysfunkcí.

Klinické zkušenosti
Systémová expozice beklometason-dipropionátu a formoterolu v kombinaci byla porovnána s jednotlivými  složkami.  Nebyly  zjištěny  žádné  známky  farmakokinetických  nebo farmakodynamických (systémových) interakcí mezi beklometason-dipropionátem a formoterolem. Farmakokinetická studie jednorázové dávky u zdravých subjektů hodnotila plicní dostupnost (technikou blokády aktivním uhlím) a celkovou systémovou expozici (bez blokády aktivním uhlím) přípravku Combair Nexthaler 200/12 mikrogramů, formulace DPI (Dry Powder Inhaler ) ve srovnání s beklometason-dipropionátem/dihydrátem formoterol-fumarátu 100 mikrogramů/6 mikrogramů, formulace DPI.
Výsledky této studie ukazují, že celková systémová expozice a plicní dostupnost formoterolu, BDP a B17MP jsou v principu stejné po podání CHF 1535 200/12 DPI (2 inhalace) vs. CHF 1535 100/6 DPI (4 inhalace): 90% CI poměrů léčby (200/12 vs. 100/6) pro všechny primární PK proměnné (AUC0-t a Cmax pro FF, BDP a B17MP s blokádou živočišným uhlím nebo bez ní) ležely v 80 až 125% rozmezí přijatelnosti pro bioekvivalenci.
5.3 Předklinické údaje vztahující se k bezpečnosti
Toxicita pozorovaná ve studiích na zvířatech s beklometason-dipropionátem a formoterolem podávanými v kombinaci nebo samostatně zahrnovala hlavně účinky spojené s nadměrnou farmakologickou aktivitou. Jsou spojeny s imunosupresivními účinky beklometason-dipropionátu a známými kardiovaskulárními účinky formoterolu zjevnými hlavně u psů. Po podání kombinace nedošlo ke zvýšení toxicity ani neočekávaným zjištěním.
Reprodukční studie u potkanů prokázaly účinky závislé na dávce. Přítomnost beklometason- dipropionátu ve vysokých dávkách byla spojena se sníženou fertilitou samic, sníženým počtem implantací a embryofetální toxicitou. Vysoké dávky kortikosteroidů podávané březím zvířatům vedou k abnormalitám fetálního vývoje, včetně rozštěpu patra a zpomalení nitroděložního růstu. Je pravděpodobné, že účinky pozorované u kombinace beklometason-dipropionát/formoterol byly způsobené beklometason-dipropionátem. Tyto účinky byly pozorovány pouze u vysoké systémové expozice  aktivnímu  metabolitu  beklometason-17-monopropionátu  (více  než  200násobek očekávaných plazmatických hladin u pacientů). Kromě toho byly ve zvířecích studiích pozorovány delší trvání gestace a porodu, vliv, který lze připsat známým tokolytickým účinkům beta2- sympatomimetik. Tyto účinky byly pozorovány u hladin formoterolu v plazmě samic nižších než hladiny očekávané u pacientů léčených přípravkem Combair Nexthaler.
Studie genotoxicity provedené s kombinací beklometason-dipropionát/formoterol neprokazují mutagenní potenciál.  S navrhovanou kombinací nebyly provedeny žádné studie karcinogenity. Údaje získané na zvířatech hlášené pro individuální složky nesvědčí pro žádné potenciální riziko karcinogenity u člověka.

6. FARMACEUTICKÉ ÚDAJE
6.1 Seznam pomocných látek
Monohydrát laktózy (který obsahuje malé množství mléčných proteinů)
Magnesium-stearát

6.2 Inkompatibility
Neuplatňuje se.
6.3 Doba použitelnosti
2 roky.
Po prvním otevření foliového sáčku je nutné léčivo použít do 6 měsíců.
6.4 Zvláštní opatření pro uchovávání
Uchovávejte v původním obalu, aby byl přípravek chráněn před vlhkostí. Inhalátor vyjměte z fóliového obalu až krátce před prvním použitím.

Před prvním otevřením foliového sáčku:
Tento léčivý přípravek nevyžaduje žádné zvláštní teplotní podmínky uchovávání.

Po prvním otevření foliového sáčku:
Neuchovávejte při teplotě nad 25 °C.
6.5 Druh obalu a velikost balení
Jedno balení obsahuje 1, 2 nebo 3 inhalátory Nexthaler, každý z nich poskytuje 60 inhalací. Každý inhalátor je uložen v tepelně uzavřeném ochranném sáčku (fóliové balení) vyrobeném z PET/Al/PE (polyetylentereftalát/hliník/polyetylen) nebo PA/Al/PE (polyamid/hliník/polyetylen).
Na trhu nemusí být všechny velikosti balení.

Combair Nexthaler je vícedávkový inhalační prostředek. Prostředek sestává z obalu ze spodního krytu s okénkem zobrazujícím zbývající počet dávek a zabudovaného krytu. Po otevření krytu, který také pohání mechanismus počítadla dávek, se odhalí náustek, přes který se léčivo inhaluje. Spodní kryt a náustek jsou vyrobené z akrylonitrilbutadienstyrénu a kryt je vyroben z polypropylenu.
6.6 Zvláštní opatření pro likvidaci přípravku
Veškeré nepoužité léčivo nebo odpad musí být zlikvidovány v souladu s místními požadavky.
7. DRŽITEL ROZHODNUTÍ O REGISTRACI
Chiesi Pharmaceuticals GmbH, Gonzagagasse16/16, 1010 Vídeň, Rakousko
8.   ČÍSLO ROZHODNUTÍ O REGISTRACI
14/018/19-C
9. DATUM PRVNÍ REGISTRACE / PRODLOUŽENÍ REGISTRACE
18. 8. 2020
10. DATUM REVIZE TEXTU
18. 8. 2020
