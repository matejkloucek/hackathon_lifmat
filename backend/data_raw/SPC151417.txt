sp. zn. sukls286972/2019

Souhrn údajů o přípravku


1.  NÁZEV PŘÍPRAVKU
Luivac tableta

2.  KVALITATIVNÍ A KVANTITATIVNÍ SLOŽENÍ

1 tableta obsahuje 3 mg Lysatum bacteriale mixtum, což odpovídá nejméně 1 x 10⁹ bakterií
z každého následujícího druhu:
Staphylococcus aureus Streptococcus mitis Streptococcus pyogenes Streptococcus pneumoniae Klebsiella pneumoniae Branhamella catarrhalis a Haemophilus influenzae
Úplný seznam pomocných látek viz bod 6.1.


3.  LÉKOVÁ FORMA
Tableta.
Popis přípravku: bílá, cylindrická, slabě konvexní tableta


4.  KLINICKÉ ÚDAJE

4.1  Terapeutické indikace

U dospělých
Profylaxe recidivujících infekcí dýchacích cest u dospělých.

U pediatrická populace
Profylaxe recidivujících infekcí dýchacích cest u dětí od 4 let věku.


4.2  Dávkování a způsob podání

Dávkování:

Dospělí a dospívající
užívají každý den ráno jednu tabletu. Děti od 4 let

Strana: 1 z 6

užívají každý den ráno jednu tabletu.

Způsob podání:
Tablety se užívají nalačno a zapijí se malým množstvím vody. Snídani lze podávat ihned poté.
Léčebná kúra obvykle probíhá po dobu 28 dnů, poté následuje přerušení léčby
v délce 28 dnů. Po přerušení léčby může následovat další léčebná kúra. Během roku se obvykle užívají dvě léčebné kúry.
Léčení se většinou zahajuje v období bez přítomností infekce, je však možno jej také zahájit v průběhu akutní infekce. V případě akutních infekcí nemůže Luivac nahradit nezbytné léčení antibiotiky, je však možno jej užívat současně s antibiotiky.


4.3  Kontraindikace

Hypersenzitivita na léčivou látku(y) nebo na kteroukoli pomocnou látku uvedenou v bodě 6.1.
Vzhledem k tomu, že při zrychlené střevní pasáži není zajištěno, že bude dosaženo účinku přípravku Luivac, doporučuje se neužívat přípravek Luivac v průběhu akutních zánětů gastrointestinálního traktu.
Vzhledem k tomu, že chybí zkušenosti s užíváním přípravku u pacientů s autoimunitními onemocněními, u nichž není možno vyloučit komplexní interakce, nesmějí tito pacienti přípravek užívat.


4.4  Zvláštní upozornění a opatření pro použití
Nejsou dostupné žádné údaje z klinických studií, které by prokazovaly, že používání přípravku Luivac může zabránit pneumonii. Proto se podávání přípravku Luivac jako prevence pneumonie nedoporučuje.


4.5  Interakce s jinými léčivými přípravky a jiné formy interakce
Nebyly provedeny žádné studie interakcí.
Při současném podávání imunosupresiv může dojít k poklesu účinku přípravku Luivac.


4.6  Fertilita, těhotenství a kojení
Jako preventivní opatření je lepší se užívání přípravku Luivac během těhotenství vyhnout, protože nejsou k dispozici zkušenosti s podáváním přípravku u těhotných žen.
Přípravek Luivac je možno užívat v průběhu kojení.


4.7  Účinky na schopnost řídit a obsluhovat stroje
Luivac nemá žádný vliv na schopnost řídit nebo obsluhovat stroje.

4.8  Nežádoucí účinky
Při posuzování nežádoucích účinků se vychází z následujících četností (frekvencí):




Strana: 2 z 6

Velmi časté (> 10 %) Časté (> 1 % - < 10 %)
Méně časté (> 0,1 % - < 1 %) Vzácné (> 0,01 % - < 0,1 %)
Velmi vzácné (<0,01 % nebo není známo)
Není známo (četnost není možno z dostupných údajů určit)

V klinických studiích byly pozorovány následující nežádoucí účinky:

Gastrointestinální poruchy
Méně časté: většinou mírné poruchy v gastrointestinálním traktu (jako např. průjem, nadýmání, bolesti břicha, nevolnost).

Poruchy kůže a podkožní tkáně
Méně časté: kožní reakce (např. kopřivka, pruritus)

V době po uvedení přípravku na trh byly popsány následující nežádoucí účinky, které nejsou uvedeny výše:
Poruchy krve a lymfatického systému
Velmi vzácné: trombocytopenie
Poruchy svalové a kosterní soustavy a pojivové tkáně
Velmi vzácné: artralgie

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku.
Žádáme zdravotnické pracovníky, aby hlásili podezření na nežádoucí účinky na adrese:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování
Nebyly hlášeny žádné případy předávkování. Případná léčba je symptomatická.


5.  Farmakologické vlastnosti

5.1  Farmakodynamické vlastnosti
Farmakoterapeutická skupina: imunoterapeutika ATC kód: L03AX (Jiné cytokiny a imunomodulátory)









Strana: 3 z 6

Mechanismus účinku

Působení přípravku Luivac je založeno na stimulaci společného imunitního systému sliznic. Po užití tablet dochází prostřednictvím antigenního působení na lymfatickou tkáň spojenou se střevem k zvýšení specifické imunity ve všech tkáních sliznice.
Kromě toho stimuluje přípravek Luivac také různé nespecifické obranné mechanismy. Bylo prokázáno zvýšení hladiny cirkulujících T lymfocytů, nárůst IgA ve slinách a zlepšená nespecifická odpověď na polyklonální mitogeny.

V experimentech u zvířat byly prokázány následující účinky na specifický a nespecifický imunitní systém:
- zvýšení počtu buněk produkujících IgA v Peyerských placích
- zvýšení sekrece IgA ve sliznici
- zvýšení specifických IgA v plicích a krevním séru
- zvýšení aktivity fagocytů
- stimulace aktivačních procesů a proliferace T lymfocytů (především pak pomocných T lymfocytů)
- stimulace tvorby cytokinů, jako jsou gama-interferon (v lymfatické tkáni průdušek a v mezenteriálních lymfocytech), interleukin-2 (v mezenteriálních lymfatických uzlinách), interleukin-5 a interleukin-6 (v lymfatické tkáni průdušek)
- snížení zánětlivé reakce plic cestou snížení koncentrace elastázy polymorfonukleárních lymfocytů


5.2  Farmakokinetické vlastnosti
Antigenní struktury v přípravku Luivac jsou vstřebány epitelem střeva a jsou transportovány do imunitního systému střeva. Po zpracování antigenů dochází k indukci celého slizničního imunitního systému, včetně respiračních obranných mechanismů.


5.3  Předklinické údaje vztahující se k bezpečnosti
V konvenčních farmakologických studiích bezpečnosti, toxicity při opakovaném podání, reprodukční toxicity, genotoxicity a kancerogenního potenciálu nebyly zjištěny žádné známky svědčící, že by předklinické údaje představovaly zvláštní riziko u lidí.

Akutní toxicita
Po perorálním podání až 1 500 mg bakteriálního lyzátu/kg tělesné hmotnosti myším a potkanům nebyly pozorovány žádné projevy, které by svědčily pro toxické působení léčivé látky.

Subakutní toxicita
Perorální podávání bakteriálního lyzátu v průběhu 28 dnů potkanům a opicím v dávkách, které byly až 972krát vyšší, než je terapeutická dávka, nevedlo k žádným účinkům na klinické, biochemické, hematologické, morfologické a histopatologické parametry.

Chronická toxicita
Také v dlouhodobých studiích u potkanů a opic trvajících déle než 6 měsíců (dávky, které byly až 900krát vyšší než terapeutická dávka) nebyly zjištěny žádné známky toxického působení.





Strana: 4 z 6

Reprodukční toxicita
Experimentální studie u potkanů a králíků hodnotící toxicitu pro embrya, teratogenicitu a účinky na fertilitu nezjistily žádné patologické změny. Při hodnocení perinatální a postnatální toxicity bylo při vysokých dávkách (600násobek terapeutické dávky) pozorováno mírné snížení velikosti narozených potomků.

Mutagenita
V pěti studiích in vitro a jedné studii in vivo nebyly prokázány žádné mutagenní vlastnosti bakteriálního lyzátu.


6.  Farmaceutické údaje

6.1  Seznam pomocných látek
mannitol, mikrokrystalická celulosa, sodná sůl karboxymethylškrobu (typ A), magnesium-stearát, koloidní bezvodý oxid křemičitý

6.2  Inkompatibility
Neuplatňuje se.


6.3  Doba použitelnosti
2 roky


6.4  Zvláštní opatření pro uchovávání
Uchovávejte při teplotě do 25 °C


6.5  Druh obalu a obsah balení
Al/PVC blistr, krabička
Blistr po 14 tabletách (s označením dnů v týdnu: Po, Út, St, Čt, Pá, So, Ne)

Velikost balení: 28 tablet (2 blistry)
56 tablet (4 blistry)

Na trhu nemusí být k dispozici všechny velikosti balení.


6.6  Zvláštní opatření pro likvidaci přípravku a pro zacházení s ním

žádné zvláštní požadavky.

7.  DRŽITEL ROZHODNUTÍ O REGISTRACI
DAIICHI SANKYO EUROPE GmbH
Zielstattstrasse 48
81379 Mnichov, Německo





Strana: 5 z 6

8.  REGISTRAČNÍ ČÍSLO
59/381/95-C


9.  DATUM PRVNÍ REGISTRACE/PRODLOUŽENÍ REGISTRACE
Datum první registrace: 14.6.1995 Poslední prodloužení: 6.4.2016


10.  DATUM REVIZE TEXTU
29. 11. 2019




























































Strana: 6 z 6
