sp.zn. sukls62825/2018

SOUHRN ÚDAJŮ O PŘÍPRAVKU

1. NÁZEV PŘÍPRAVKU
Ardeanutrisol G 5% infuzní roztok Ardeanutrisol G 10% infuzní roztok Ardeanutrisol G 20% infuzní roztok Ardeanutrisol G 40% infuzní roztok
2. KVALITATIVNÍ A KVANTITATIVNÍ SLOŽENÍ
1000 ml infuzního roztoku obsahuje:

Ardeanutrisol
Glucosum:
Osmotický tlak: Energetická hodnota pH
G 5%
50,0 g
670 kPa
858 kJ/l
3,0 - 6,5
G 10%
100,0 g
1342 kPa
1716 kJ/l
3,0 - 6,5
G 20%
200,0 g
2684 kPa
3432 kJ/l
3,0 - 6,5
G 40%
400,0 g
5369 kPa
6864 kJ/l
3,0 - 6,5
Pomocná látka se známým účinkem: disiřičitan sodný E 222 (G 20%, G 40%)
Úplný seznam pomocných látek viz bod 6.1.

3. LÉKOVÁ FORMA
Infuzní roztok
Popis přípravku: čirý, bezbarvý nebo nejvýše slabě nažloutlý roztok

4. KLINICKÉ ÚDAJE

4.1. Terapeutické indikace
Krytí energetických potřeb a potřeb tekutin v rámci parenterální infuzní terapie při pooperačních stavech, šoku, intoxikacích, jaterních onemocněních, při protrahovaném zvracení a průjmech, u intoxikací jako součást forsírované diurézy.
Profylaxe hypoglykémie při předávkování perorálními antidiabetiky nebo inzulínem.
Roztok glukózy 50 g/l je izoosmotický s krevní plazmou, používá se k doplnění objemu tělesných tekutin zejména při ztrátě tzv. „čisté vody“, v kombinaci s elektrolyty k doplnění tekutin při izotonické dehydrataci, jako nosný roztok pro další léčiva.
Roztok glukózy 100 g/l se používá jako nosný roztok pro další léčiva, jako zdroj energie a vody při parenterální výživě.
Roztoky glukózy 200 g/l a 400 g/l se používají jako energetický zdroj při parenterální výživě, jako součást směsí all-in-one, k léčení hypoglykemických stavů, při osmoterapii edému plic, při nitrolební hypertenzi a eklampsii.

4.2. Dávkování a způsob podání

Nitrožilní kapénková infuze v uzavřeném systému.
Dávkování je nutno přizpůsobit věku, hmotnosti, a klinickému stavu pacienta, je individuální.
Celková dávka a rychlost podání se řídí indikací a klinickým stavem pacienta. V terapii hypoglykemických stavů je nutné podávanou dávku řídit podle průběžných hodnot glykémie a klinického stavu pacienta.
Doporučené dávkování:
Roztok 50 g/l:  max. 40 ml/kg t.hm./den, obvykle 2 - 4 ml/kg/hod., celkem 500 - 2000 ml denně
Roztok 100 g/l:  max. 30 ml/kg t.hm./den, obvykle 2 ml/kg/hod., celkem 500 - 1000 ml denně
Roztok 200 g/l:  max. 30 ml/kg t.hm./den, obvykle 1 - 1,5 ml/kg/hod., celkem 500 - 1000 ml denně
Roztok 400 g/l:  max. 20 ml/kg t.hm./den, obvykle 0,5 ml/kg/hod., celkem 500 ml denně
Roztoky 50 g/l a 100 g/l se podávají zpravidla do periferní žíly, koncentrovanější roztoky centrálním žilním katétrem.
V nebezpečí hypoglykémie lze i roztok 400 g/l podat pomalu do periferní žíly, max. rychlost podání je
3 ml/min.

4.3. Kontraindikace
Hyperglykémie, diabetes mellitus bez patřičné kompenzace, akutní fáze při ischémii mozku, hypoxémie,  hypotonická  dehydratace,  hyperhydratační  stavy,  těžší  poruchy  funkce  ledvin, hypokalémie
Roztok 50 g/l: hyperhydratace, hypoosmolalita, edémy
Hypertonické roztoky: hyperosmolalita, intrakraniální a intraspinální krvácení, dehydratace.

4.4. Zvláštní upozornění a opatření pro použití
•  Je třeba dodržovat odpovídající rychlost infuze, průběžně sledovat klinický stav pacientů a zejména u diabetiků hladinu glykémie.
•  Před podáním a během podávání přípravku je nutné monitorovat bilanci tekutin, hladiny sérové glukózy, sérového sodíku a dalších elektrolytů, zejména u pacientů se zvýšeným neosmotickým uvolňováním vazopresinu (syndrom nepřiměřené sekrece antidiuretického hormonu, SIADH) a u pacientů souběžně léčených agonisty vazopresinu, a to z důvodu rizika hyponatrémie.
Intravenózní infuze glukózy jsou obvykle izotonické roztoky. V těle se nicméně roztoky obsahující glukózu stávají díky rychlé metabolizaci glukózy extrémně hypotonické (viz bod 4.2, 4.5 a 4.8).
U fyziologicky hypotonických roztoků je zvláště významné monitorovat sérový sodík. Hyponatrémie:
Akutní hyponatrémie může vést k akutní hyponatremické encefalopatii (edému mozku).
Zvýšené riziko závažného a život ohrožujícího edému mozku způsobeného akutní hyponatrémií je u dětí, žen ve fertilním věku a u pacientů se sníženou cerebrální compliance (např. meningitida, intrakraniální krvácení a kontuze mozku).
•  Zvláštní opatrnosti je třeba při podávání koncentrovaných roztoků glukózy u pacientů s pokročilou cerebrální aterosklerózou.
•  Aplikace roztoků glukózy o koncentraci vyšší než 10 % při léčení hypoglykemických stavů u kojenců a dětí do 3 let není doporučováno pro nezanedbatelný osmotický účinek a pro nebezpečí vyvolání výrazné hyperglykémie a stimulace sekrece inzulínu.

•  Roztok nesmí být aplikován současně před nebo po krevní transfuzi tímtéž infuzním setem
vzhledem k nebezpečí pseudoaglutinace.
•  Přípravky Ardeanutrisol G 20% a Ardeanutrisol G 40% obsahují antioxidační pomocnou látku disiřičitan sodný, který může vzácně způsobovat těžké alergické reakce a bronchospasmus. Celková prevalence přecitlivělosti na disiřičitany je v běžné populaci nízká a není známa (dle některých pramenů se odhaduje do 0,5 %). Výskyt přecitlivělosti na disiřičitany je častější u astmatiků (zejména u kortikoid-dependentního astmatu) a ještě častější u dětských astmatiků. Před aplikací infuze glukózy je nutné provést pečlivou anamnézu a v případě astmatických pacientů nebo pacientů se známou potravinovou intolerancí na disiřičitany je vhodnější zvolit infuzi glukózy bez disiřičitanů.

4.5. Interakce s jinými léčivými přípravky a jiné formy interakce
Vysoké dávky katecholaminů a steroidů mohou ovlivnit stav inzulinorezistence.
V důsledku užívání perorálních antidiabetik nebo inzulínu dochází ke snížení hladiny glukózy v krvi.
Léčiva vedoucí ke zvýšenému účinku vazopresinu
Níže uvedená léčiva zvyšují účinek vazopresinu, což vede ke snížené renální exkreci vody bez elektrolytů a zvýšenému riziku hyponatrémie po nevhodně vyvážené léčbě i.v. roztoky (viz body 4.2, 4.4 a 4.8).
• Léčiva stimulující uvolnění vazopresinu, např.:
chlorpropamid, klofibrát, karbamazepin, vinkristin, selektivní inhibitory zpětného vychytávání
serotoninu, methyltenamfetamin, ifosfamid, antipsychotika, narkotika.
• Léčiva zesilující působení vazopresinu, např.:
chlorpropamid, NSAID, cyklofosfamid.
• Analogy vazopresinu, např.:
desmopresin, oxytocin, vazopresin, terlipresin.
Mezi další léčivé přípravky zvyšující riziko hyponatrémie také patří obecně diuretika a antiepileptika, např. oxkarbazepin.

4.6. Fertilita, těhotenství a kojení
Přípravek Ardeanutrisol G 5% (G 10%, G 20%, G 40%) je nutno podávat se zvláštní opatrností u těhotných žen během porodu, zejména při podání v kombinaci s oxytocinem, z důvodu rizika hyponatrémie (viz body 4.4, 4.5 a 4.8).

4.7. Účinky na schopnost řídit a obsluhovat stroje
Vzhledem k povaze přípravku, způsobu aplikace a jeho indikacím nemá žádný vliv na schopnost řídit
a obsluhovat stroje.

4.8. Nežádoucí účinky
Obecná charakteristika – po aplikaci vyšších koncentrací (G 20%, G 40%) lze očekávat hyperglykémii, případně lokální dráždění cévní stěny v místě aplikace.
Dlouhodobé podávání nebo rychlá infuze velkých objemů izoosmotických roztoků (G 5%) může mít za následek edémy a intoxikaci vodou. Tomu lze předejít snížením rychlosti infuze.
Dlouhodobé nebo rychlé podávání hypertonických roztoků může mít za následek hyperglykémii, glykosurii a dehydrataci. K prevenci glykosurie a hyperglykémie je při podávání vyšších koncentrací možný současný přívod inzulínu.
Při hypoxémii hrozí konverze podané glukózy na laktát a riziko hyperlaktátémie.
Frekvence nežádoucích účinků, uvedených níže, je definována podle následující konvence:

Velmi časté (≥ 1/10); časté (≥ 1/100, < 1/10); méně časté (≥ 1/1000, < 1/100); vzácné (≥ 1/10 000,
< 1/1000); velmi vzácné (< 1/10 000); není známo (z dostupných údajů nelze určit).


Třída orgánových systémů podle
databáze MedDRA
Poruchy metabolismu a výživy Srdeční poruchy
Cévní poruchy
Poruchy ledvin a močových cest Poruchy nervového systému
Typ nežádoucího účinku

Hyperglykémie Hyperlaktátémie Hyponatrémie*
Edémy
Lokální podráždění cévní stěny
Dehydratace Glykosurie Intoxikace vodou
Hyponatremická encefalopatie*
Frekvence výskytu


Není známo

Není známo Není známo

Není známo

Není známo
*Hyponatrémie může způsobit nevratné poškození mozku a smrt z důvodu rozvoje akutní hyponatremické encefalopatie (viz body 4.2 a 4.4).

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9. Předávkování
Při respektování kontraindikací a správného dávkování nepřichází předávkování v úvahu.
Při náhodném předávkování může dojít k hyperglykémii, glykosurii, hyperosmolaritě, hyponatrémii, hyperglykemickému a hyperosmolárnímu komatu. Primární léčba spočívá v okamžitém přerušení infuze. V případě převodnění je možno zahájit diuretickou léčbu.

5. FARMAKOLOGICKÉ VLASTNOSTI

5.1. Farmakodynamické vlastnosti
•  Farmakoterapeutická skupina: infundabilium, ATC kód: B05BA03 (Intravenózní roztoky -
roztoky pro parenterální výživu - cukry).
•  Mechanismus účinku: Glukóza je důležitým zdrojem energie téměř pro všechny buňky organismu. Za spolupůsobení inzulínu vstupuje do buněk, kde je metabolizována na pyruvát a za anaerobních podmínek na laktát. Obě tyto látky jsou v Krebsově cyklu oxidovány na oxid uhličitý a vodu. Glukóza volně prochází glomerulární filtrací a v tubulech je plně absorbována, není-li překročen tzv. ledvinný práh při glykémii cca nad 10 mmol/l.
•  Farmakodynamické vlastnosti: Infuzní roztoky glukózy jsou určené ke krytí energetických potřeb a doplnění vody v organismu. 1 g glukózy odpovídá energii 17,16 kJ (4 kcal).

5.2. Farmakokinetické vlastnosti

a)  Všeobecná  informace:  Glukóza  je  monosacharid,  který  je  základním  zdrojem  energie nitrobuněčného metabolizmu. Glukóza se v organismu rovnoměrně distribuuje, její vstup do většiny buněk je závislý na působení inzulínu. Aktivní metabolity nevznikají. Glukóza je rozpustná ve vodě, nerozpustná v tucích.
b) Charakteristika léčivé látky:
•  Po intravenózním podání se glukóza v organismu rovnoměrně distribuuje, dostává se nejprve do intravaskulárního a posléze do intracelulárního prostoru. Její vstup do většiny buněk je závislý na působení inzulínu – do mozku a některých dalších orgánů proniká glukóza na inzulinu nezávisle.
•  Biotransformace: všechny buňky těla mají schopnost oxidovat glukózu buď aerobně na pyruvát, nebo anaerobně na laktát. Pyruvát a laktát mohou být dále oxidovány v Krebsově cyklu na oxid uhličitý a vodu za uvolnění energie. Finální produkty metabolizace glukózy se tedy vylučují plícemi a ledvinami.
•  Vylučování: glukóza volně prochází glomerulární filtrací a v tubulech je kompletně reabsorbována. U zdravých lidí se prakticky žádná glukóza nevylučuje pomocí ledvin. Maximální rychlost utilizace glukózy je 500 až 750 mg/kg tělesné hmotnosti/hod. Při překročení ledvinového prahu (přibližně při glykémii nad 10 mmol/l) dochází ke glykosurii a glukóza působí jako osmotické diuretikum.
c) Charakteristika po podání u pacientů:
•  Vztahy mezi koncentrací účinné látky a případnými nežádoucími účinky: vyšší koncentrace
(G 20%, G 40%) mohou způsobovat hyperglykémii, glykosurii a dehydrataci.
•  Další faktory (věk, pohlaví, kouření) nemají na účinnost infuzních roztoků glukózy vliv.

5.3. Předklinické údaje vztahující se k bezpečnosti
Vzhledem k složení, způsobu užití přípravku a vlastnostem glukózy jako účinné látky tělu vlastní, nemá otázka bezpečnosti pro organismus opodstatnění. Roztok je řadu let bezproblémově používán.

6. FARMACEUTICKÉ ÚDAJE

6.1. Seznam pomocných látek
Voda pro injekci
Monohydrát kyseliny citronové (G 20%, G 40%)
Disiřičitan sodný (G 20%, G 40%)

6.2. Inkompatibility
Nepodává se infuzní soupravou současně s plasmatickými a krevními deriváty.
Při použití infuzních roztoků glukózy jako vehikula je nutno vzít v úvahu pH roztoku glukózy. Vzhledem ke kyselé reakci je nutno zvažovat konkrétní kompatibility s různými účinnými látkami.

6.3. Doba použitelnosti
V neporušeném obalu 2 roky.
Doba použitelnosti po prvním otevření:
Chemická a fyzikální stabilita po otevření před použitím byla prokázána na dobu 48 hodin při 25 °C.
Z mikrobiologického hlediska má být přípravek použit okamžitě po otevření. Není-li použit okamžitě, doba a podmínky uchovávání přípravku po otevření před použitím jsou v odpovědnosti uživatele a

normálně by doba neměla být delší než 24 hodin při 2-8 °C, pokud otevření neproběhlo za kontrolovaných a validovaných aseptických podmínek.

6.4. Zvláštní opatření pro uchovávání
Chraňte před mrazem.

6.5. Druh obalu a obsah balení
Skleněná infuzní láhev s pryžovou zátkou a kovovým uzávěrem, kartonová krabice. Velikost balení: 1x 80 ml, 1x 100 ml, 1x 250 ml, 1x 500 ml
20x 80 ml, 20x 100 ml, 10x 250 ml, 10x 500 ml
Na trhu nemusí být všechny velikosti balení.

6.6. Zvláštní opatření pro likvidaci přípravku (a pro zacházení s ním)
K intravenóznímu podání.
Návod k použití – pokud jsou přípravky (G 5% nebo G 10%) použity jako nosný roztok pro další léčiva, je nutné po smíchání a před použitím této směsi zkontrolovat, zda se netvoří sraženina nebo zákal, v tomto případě nelze podat takové léčivo v roztoku glukózy!
Roztok použijte pouze, pokud je čirý, bez viditelných částic a je-li obal neporušen. Přípravek je určen pouze k jednorázovému použití.
Výdej přípravku je vázán na lékařský předpis.
Veškerý nespotřebovaný léčivý přípravek nebo odpad musí být zlikvidován v souladu s místními požadavky.

7. DRŽITEL ROZHODNUTÍ O REGISTRACI
ARDEAPHARMA, a.s., Třeboňská 229, 373 63 Ševětín, Česká republika

8. REGISTRAČNÍ ČÍSLO
Ardeanutrisol G 5%: 76/232/95-A/C Ardeanutrisol G 10%: 76/232/95-B/C Ardeanutrisol G 20%: 76/232/95-C/C Ardeanutrisol G 40%: 76/232/95-D/C
9. DATUM PRVNÍ REGISTRACE/ PRODLOUŽENÍ REGISTRACE
Datum první registrace: 19.4.1995
Datum posledního prodloužení registrace: 29.7.2015

10. DATUM REVIZE TEXTU
13. 4. 2018
