sp.zn.sukls14454/2019


SOUHRN ÚDAJŮ O PŘÍPRAVKU



1.  NÁZEV PŘÍPRAVKU

Excipial krém


2.  KVALITATIVNÍ A KVANTITATIVNÍ SLOŽENÍ

Masťový základ bez léčivé látky.
Pomocná látka se známým účinkem: cetylstearylalkohol
Úplný seznam pomocných látek viz bod 6.1.


3.  LÉKOVÁ FORMA

Krém.
Popis přípravku: bílý, homogenní krém.


4.  KLINICKÉ ÚDAJE

4.1  Terapeutické indikace

Krém je určený k individuální přípravě léčivých přípravků, k péči o normální a dysseboroický typ kůže. V rámci intervalové léčby s lokálně podávanými přípravky s obsahem kortikoidů, podle doporučení lékaře k doléčování chorobných stavů a k udržení dobrého stavu pokožky.

4.2  Dávkování a způsob podání

Krém se nanáší v tenké vrstvě na postiženou kůži 2 až 3krát denně. Dávkování platí i pro děti.

4.3  Kontraindikace

Hypersenzitivita na kteroukoli pomocnou látku uvedenou v bodě 6.1.

4.4  Zvláštní upozornění a opatření pro použití

Léčba má být přerušena v případě výskytu pruritu nebo erytému po aplikaci.
Přípravek obsahuje cetylstearylalkohol. Může způsobit místní kožní reakce (např. kontaktní
dermatitida).

4.5  Interakce s jinými léčivými přípravky a jiné formy interakce

Může ovlivnit vstřebávání jiného lokálně podávaného přípravku, proto je vhodné použít jednotlivé přípravky v časovém odstupu.

4.6  Fertilita, těhotenství a kojení

Těhotenství
Po dobu těhotenství je možné přípravek používat.

1

Kojení
V období kojení je možné přípravek používat.

4.7  Účinky na schopnost řídit a obsluhovat stroje

Excipial krém nemá žádný nebo má zanedbatelný vliv na schopnost řídit nebo obsluhovat stroje.

4.8  Nežádoucí účinky

Incidence nežádoucích účinků u pacientů léčených přípravkem Excipial krém je uvedena níže
v tabulce. Nežádoucí účinky jsou vykazovány v souladu s MedDRA podle třídy orgánových systémů a
frekvence. Frekvence nežádoucích účinů je definována takto: velmi časté (≥1/10), časté (≥1/100 až
<1/10), méně časté (≥1/1 000 až <1/100), vzácné (≥1/10 000 až <1/1 000), velmi vzácné (<1/10 000) a není známo (z dostupných údajů nelze určit).

MedDRA třída orgánového systému  Frekvence       Nežádoucí reakce
Poruchy kůže a podkožní tkáně      Vzácné         hypersenzitivita
(zarudnutí, pálení a svědění)


Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek

4.9  Předávkování

Není známo.


5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: Měkký parafin a tukové produkty
ATC kód: D02AC

Excipial krém je emulze typu olej ve vodě s neiontogenizujícími emulgátory, které nedráždí pokožku, konzervovaným chlorhexidinem a triklosanem. Má nízký obsah parafín-uhlovodíkových látek, účinek je mírně promašťující. Propouští pot a teplo, má chladivé vlastnosti.

5.2  Farmakokinetické vlastnosti

Excipial krém po vstřebání do stratum corneum mírně promašťuje a brání transepidermální ztrátě
vody.

5.3  Předklinické údaje vztahující se k bezpečnosti

Bezpečnost přípravku byla ověřena dlouhodobým používáním.




2

6.  FARMACEUTICKÉ ÚDAJE

6.1  Seznam pomocných látek

Tekutý parafín Isopropyl-myristát Glycerol-monostearát Cetylstearylalkohol Polysorbát 20 Triklosan
Chlorhexidin-dihydrochlorid
Čištěná voda

6.2  Inkompatibility

Neuplatňuje se.

6.3  Doba použitelnosti

5 let

6.4  Zvláštní opatření pro uchovávání
Uchovávejte při teplotě do 25 °C.

6.5  Druh obalu a obsah balení

Zatavená hliníková tuba s plastovým šroubovacím uzávěrem, krabička. Velikost balení: 100 g

6.6  Zvláštní opatření pro likvidaci přípravku a pro zacházení s ním

Veškerý nepoužitý léčivý přípravek nebo odpad musí být zlikvidován v souladu s místními požadavky.


7.  DRŽITEL ROZHODNUTÍ O REGISTRACI

GALDERMA INTERNATIONAL
Tour Europlaza - La Défense 4 20, avenue André Prothin 92927 La Défense Cedex FRANCIE


8.  REGISTRAČNÍ ČÍSLO

46/1044/97-C


9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 19. listopad 1997
Datum posledního prodloužení registrace: 6. 5. 2015




3

10.  DATUM REVIZE TEXTU

30. 1. 2019












































































4
