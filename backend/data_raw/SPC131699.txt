sp.zn. sukls251109/2018

SOUHRN ÚDAJŮ O PŘÍPRAVKU


1.  NÁZEV PŘÍPRAVKU

Egilok 25 mg tablety

2.  KVALITATIVNÍ A KVANTITATIVNÍ SLOŽENÍ

Jedna tableta obsahuje metoprololi tartras 25 mg.

Úplný seznam pomocných látek viz bod 6.1.



3.  LÉKOVÁ FORMA

Tableta.
Popis přípravku:
bílé nebo téměř bílé, kulaté, bikonvexní tablety, na jedné straně s dělicím křížem, na druhé straně s vyraženým „E“ a „435“.
Dělicí kříž má pouze usnadnit dělení tablety pro snazší polykání, nikoliv její rozdělení na stejné dávky.



4.  KLINICKÉ ÚDAJE

4.1  Terapeutické indikace

Hypertenze:
v mírných nebo středně závažných případech, buď v monoterapii anebo v kombinaci s diuretiky a jinými
antihypertenzivy.
Angina pectoris:
u pacientů s anginou pectoris metoprolol-tartrát snižuje počet anginózních záchvatů a zlepšuje pacientovu tělesnou výkonnost.
Udržovací léčba po infarktu myokardu:
snižuje možnost opakovaného infarktu.
Srdeční arytmie:
sinusová tachykardie, supraventrikulární tachykardie, ventrikulární extrasystoly, supraventrikulární arytmie
spojená a prolapsem mitrální chlopně. Funkční poruchy srdce s palpitací.
Tachykardie související s hypertyreózou.
Profylaxe migrény.


1/10

4.2  Dávkování a způsob podání

Dávkování
Dávka se musí stanovit postupně individuálně, aby se předešlo výrazné bradykardii. Doporučené dávky
jsou tyto:
Hypertenze:
U mírné až středně těžké hypertenze je zahajovací dávka 25 až 50 mg dvakrát denně (ráno a večer). U nereagujících pacientů se denní dávka může postupně zvyšovat až na 100 mg dvakrát denně a/nebo je možno podávat v kombinaci další antihypertenziva.
Maximální denní dávka je 200 mg podávaná v dílčích dávkách

Angina pectoris:
Zahajovací dávka je 25 až 50 mg dvakrát až třikrát denně, kterou je možné podle reakce pacienta postupně zvyšovat až na 200 mg za den anebo je možno podávat v kombinaci s jiným antianginózním přípravkem.
Udržovací léčba po prodělaném infarktu myokardu:
Doporučená dávka je 50 až 100 mg dvakrát denně (ráno a večer).

Arytmie:
Zahajovací dávka je 25 až 50 mg dvakrát nebo třikrát denně. V případě potřeby se denní dávka může postupně zvyšovat až na 200 mg anebo je možno podávat v kombinaci s jiným antiarytmikem.
Hypertyreóza:
Doporučená denní dávka činí 150 až 200 mg a je rozdělená na 3 až 4 dílčí dávky.
Funkční poruchy srdeční, provázené palpitací:
100 mg za den rozdělených do dvou dílčích dávek (ráno a večer). Pokud je to indikováno, lze denní dávku zvýšit až na 2x 100 mg.
Prevence migrény:
100 až 200 mg za den rozdělených do dvou dílčích dávek (ráno a večer).
Zvláštní skupiny pacientů:

Porucha funkce ledvin:
U pacientů s poruchou funkce ledvin není třeba dávku upravovat.

Porucha funkce jater:
Obecně není nutné upravovat dávku ani u pacientů s hepatickou cirhózou, protože vazba metoprolol- tartrátu na plasmatické proteiny je nízká (5−10 %). U pacientů s těžkou poruchou funkce jater (např. stavy po chirurgickém zkratu) bude možná nezbytné dávku metoprolol-tartrátu snížit (viz body 4.4 a 5.2).

Starší pacienti:
U starších osob není nutné dávkování speciálně upravovat.








2/10

Pediatrická populace
Klinických zkušeností s používáním metoprolol-tartrátu v pediatrii je velmi málo. Přípravek je určen k léčbě dospělých pacientů.
Způsob podání Perorální podání.
Tablety lze užívat jak s jídlem, tak i nezávisle na jídle, zapíjejí se douškem vody.

4.3  Kontraindikace

•   Hypersenzitivita na léčivou látku nebo na kteroukoli pomocnou látku uvedenou v bodě 6.1 nebo na jiné betablokátory
•   Atrioventrikulární blok druhého a třetího stupně
•  Klinicky relevantní sinusová bradykardie
•  Sick sinus syndrom
•  Kardiogenní šok
•  Těžká porucha periferního arteriálního oběhu
•   Dekompenzované srdeční selhání (s plicním edémem, hypoperfuzí nebo hypotenzí)
•   Infarkt myokardu, pokud je tep nižší než 45/minutu, interval P-Q je delší než 0,24 sekundy a pokud je systolický krevní tlak nižší než 100 mmHg
•   Pacienti vyžadující trvalou nebo občasnou inotropní léčbu ( -agonista).

4.4  Zvláštní upozornění a opatření pro použití

I když kardioselektivní beta-blokátory mají na respirační funkce mírnější účinky než beta-blokátory neselektivní, je nutno se jejich používání u pacientů s obstrukční chorobou dýchacích cest, pokud možno, vyhýbat. Pokud se má metoprolol-tartrát podávat pacientům s bronchiálním astmatem, může být nezbytná kombinace s agonisty beta-receptorů (tablety a/nebo sprej) nebo úprava dávky předtím podávaného beta- agonisty

I když u selektivních beta-blokátorů je méně pravděpodobné, že by ovlivňovaly metabolismus cukrů nebo maskovaly jisté příznaky hypoglykémie, u pacientů s diabetem mellitus léčených přípravkem Egilok se musí metabolismus cukrů vyšetřovat častěji a v případě potřeby je nutno dávku inzulinu a perorálních antidiabetik upravit (viz bod 4.5).

Velmi vzácně se mohou zhoršit stávající mírné poruchy atrioventrikulárního vedení a může vzniknout AV blokáda.
Při zjištění progresivní bradykardie se v léčbě musí pokračovat nižšími dávkami anebo se léčba musí přerušit.
Metoprolol-tartrát může zhoršit příznaky periferních oběhových poruch.

Při léčbě pacientů s feochromocytomem se metoprolol-tartrát musí kombinovat s alfa-blokátorem (alfa- blokádu je nutno zavést před nasazením metoprolol-tartrátu)

Náhlému vysazení metoprolol-tartrátu je nutno se vyhnout. Metoprolol-tartrát se musí vysazovat postupně podáváním snížených dávek v průběhu 14 dní, přičemž se dosáhne konečná dávka 25 mg. Náhlé vysazení může zhoršit příznaky anginy pectoris a zvýšit riziko koronárních příhod. Pacientům s chorobou koronárních arterií je nutno při ukončování léčby věnovat zvláštní pozornost.

Před chirurgickým zákrokem je nutno informovat anesteziologa o tom, že se pacient léčí metoprolol- tartrátem, vysazení léčby přípravkem Egilok se nedoporučuje (viz bod 4.5).

3/10

U pacientů léčených metoprolol-tartrátem může být anafylaktický šok závažnější.

Při podávání přípravku pacientům s depresivní poruchou, myastenií gravis a s psoriázou je nutná opatrnost.

4.5  Interakce s jinými léčivými přípravky a jiné formy interakce

Antihypertenzní účinky metoprolol-tartrátu a jiných antihypertenziv jsou obvykle aditivní; proto, aby se předešlo hypotenzi, je nutná při jejich podávání v kombinaci opatrnost. Nicméně aditivní povaha účinku antihypertenziv může v případě potřeby zajistit účinnější kontrolu krevního tlaku. Současné podávání metoprolol-tartrátu a verapamilu a/nebo jiných blokátorů vápníkového kanálu diltiazemového typu může vést k zesíleným negativně inotropním a chronotropním účinkům. Intravenóznímu podávání verapamilu nebo jiných antagonistů vápníku verapamilového typu je nutno se u pacientů léčených beta-blokátory vyhnout (riziko asystolie).

Opatrně je nutno kombinovat s:

•   perorálními antiarytmiky (chinidinového typu a amiodaron) a parasympatomimetiky (riziko
hypotenze, bradykardie, AV blokády)
•   digitálisovými glykosidy (riziko bradykardie, poruch vedení vzruchu, metoprolol-tartrát nemá vliv na pozitivně inotropní účinky digitálisových přípravků)
•   dalšími antihypertenzivy /zejména guanethidinem, reserpinem, alfa-methyldopou, klonidinem a
antihypertenzivy guanfacinového typu/ (riziko hypotenze a/nebo bradykardie)
•   při kombinaci s klonidinem je nutno léčbu vždy ukončit napřed vysazením metoprolol-tartrátu a několik dní poté klonidinu, a to kvůli riziku hypertenzní krize. Pokud by se klonidin vysadil první, mohlo by dojít k hypertenzní krizi
•  celkovými anestetiky (kardiodepresivní účinek)
•   alfa- a beta-sympatomimetiky (riziko hypertenze, významné bradykardie, případně srdečního arestu). Za jistých podmínek, pokud se pacientům léčeným betablokátory podává adrenalin, interferují kardioselektivní  beta-blokátory s kontrolou krevního tlaku mnohem méně  než betablokátory neselektivní.
•  ergotaminem (zesiluje se vasokonstrikční účinek)
•   jistými léky působícími na centrální nervový systém (např. hypnotika, trankvilizéry, tricyklická
antidepresiva, neuroleptika) a alkoholem (riziko hypotenze)
•  beta2-sympatomimetiky (funkční antagonismus)
•   nesteroidními antirevmatiky (např. indometacin) nebo jinými inhibitory prostaglandinsyntetázy–
antihypertenzní účinek se snižuje
•   estrogeny (antihypertenzní účinky metoprolol-tartrátu mohou být oslabeny)
•   perorálními antidiabetiky a inzulinem (metoprolol-tartrát může oslabovat jejich hypoglykemické účinky a může zastírat příznaky hypoglykemie)
•  kurarová myorelaxancia (zesílení nervosvalové blokády)
•   současné podávání metoprolol-tartrátu s inhibitory izoenzymu 2D6 cytochromu P450 (CYP) (metoprolol-tartrát se metabolizuje tímto izoenzymem), (např. cimetidin, jistá antihistaminika /např. difenhydramin/, jistá antiarytmika /např. amiodaron, chinidin, propafenon/, jistá antipsychotika
/např. thioridazin/, jisté inhibitory COX-2 /např. celekoxib/, alkohol, hydralazin, jistá SSRI /např. paroxetin, fluoxetin, sertralin, escitalopram/) – účinky metoprolol-tartrátu mohou být zesíleny v důsledku jeho vyšších plasmatických hladin
•   induktory CYP2D6 (např. rifampicin, barbituráty) – účinky metoprolol-tartrátu mohou být oslabeny v důsledku indukce metabolismu v játrech)
současné podávání s blokátory sympatických ganglií nebo s jinými blokátory beta receptorů (např. oční kapky) nebo s inhibitory MAO vyžaduje pečlivý lékařský dohled.


4/10

4.6  Fertilita, těhotenství a kojení
Těhotenství
Léčba vyžaduje pečlivé vyhodnocení možného rizika pro plod v porovnání s přínosy léčby. Pokud se podávání nelze vyhnout, je třeba plod a novorozence po porodu velmi pečlivě sledovat několik dní (48−72 hodin), protože pokles uteroplacentárního oběhu může ovlivnit růst plodu, přičemž metoprolol-tartrát vstupující do oběhu plodu/novorozence může způsobit bradykardii, respirační depresi, hypotenzi či hypoglykemii.

Kojení
Pokud se podávání nelze vyhnout, je nutno kojence sledovat se zvýšenou pozorností (může dojít k bradykardii), i když v terapeutických dávkách vylučovaný metoprolol-tartrát u novorozence žádné významné beta-blokující účinky nevykazuje.
4.7  Účinky na schopnost řídit a obsluhovat stroje

Přípravek může mít, zvláště na začátku léčby a pokud se užívá současně s alkoholem, nepříznivý vliv na soustředěnost při řízení dopravních prostředků a obsluze strojů. Mohou se objevit bolesti hlavy, únava a/nebo točení hlavy. Proto je nutno individuálně stanovit dávku, která by umožňovala řízení dopravních prostředků a obsluhu strojů.
4.8  Nežádoucí účinky

Léčbu metoprolol-tartrátem pacienti obvykle dobře snášejí, přičemž nežádoucí účinky jsou obvykle mírné a reverzibilní. Níže uvedené nežádoucí účinky byly zjištěny v klinických hodnoceních a během rutinního terapeutického používání metoprolol-tartrátu. Vztah mezi podáváním léčiva a výskytem nežádoucí příhody nelze v řadě případů ověřit.
Níže použité četnosti výskytu označující incidenci nežádoucích účinků jsou definovány následovně: velmi časté (≥1/10); časté (≥1/100 až <1/10); méně časté (≥1/1000 až <1/100); vzácné (≥1/10000 až <1/1000); velmi vzácné (<1/10000), není známo (z dostupných údajů nelze určit):
Poruchy krve a lymfatického systému:
Velmi vzácné: trombocytopenie

Poruchy metabolismu a výživy:
Méně časté: nárůst tělesné hmotnosti
Psychiatrické poruchy:
Méně časté: deprese, potíže se soustředěním, ospalost, insomnie, noční můry
Vzácné: nervozita, úzkost, impotence/sexuální poruchy
Velmi vzácné: amnézie, poruchy paměti, zmatenost, halucinace
Poruchy nervového systému:
Velmi časté: únava
Časté: točení hlavy, bolesti hlavy
Méně časté: parestézie, svalové křeče
Velmi vzácné: dysgeuzie

Poruchy oka:
Vzácné: poruchy vidění, xeroftalmie a/nebo podráždění oka, zánět spojivek
Poruchy ucha a labyrintu:
Velmi vzácné: tinnitus


5/10

Srdeční poruchy:
Časté: bradykardie, palpitace
Méně časté: zhoršení příznaků srdečního selhání, kardiogenní šok u pacientů s akutním infarktem
myokardu*, AV-blok stupně I, edém, bolesti v srdeční oblasti
Velmi vzácné: arytmie, poruchy vedení vzruchu

* Četnost vyšší o 0,4 % v porovnání s placebem ve studii u 46000 pacientů s akutním infarktem myokardu, kde četnost kardiogenního šoku byla 2,3 % ve skupině léčené metoprolol-tartrátem a 1,9 % ve skupině léčené placebem u podskupiny pacientů s nízkým indexem rizika šoku. Index rizika šoku byl založen na absolutním riziku šoku u každého jednotlivého pacienta a byl odvozen od věku, pohlaví, zpoždění, Killipovy třídy, krevního tlaku, tepové frekvence, abnormalit na EKG a hypertenze v anamnéze. Skupina pacientů s nízkým indexem rizika šoku odpovídá pacientům, u kterých je metoprolol-tartrát při akutním infarktu myokardu doporučen.

Cévní poruchy:
Časté: posturální hypotenze /velmi vzácně se synkopou/, chladné končetiny
Velmi vzácné: gangréna u pacientů se stávajícími poruchami periferní cirkulace

Respirační, hrudní a mediastinální poruchy:
Časté: námahová dušnost
Méně časté: bronchiální spasmus (dokonce i bez obstrukční respirační poruchy v anamnéze)
Vzácné: rinitida
Gastrointestinální poruchy:
Časté: nauzea, bolesti břicha, průjem, zácpa
Méně časté: zvracení
Vzácné: sucho v ústech
Poruchy jater a žlučových cest
Vzácné: abnormální funkční jaterní testy
Velmi vzácné: hepatitida

Poruchy kůže a podkožní tkáně:
Méně časté: kožní vyrážka (kopřivkovité, psoriasiformní a dystrofické kožní léze), zvýšené pocení
Vzácné: alopecie
Velmi vzácné: fotosenzitivita, progredující psoriáza

Poruchy svalové a kosterní soustavy a pojivové tkáně:
Velmi vzácné: artralgie

Podávání přípravku Egilok se musí ukončit, pokud se výše uvedené příznaky objeví s klinicky relevantní intenzitou a jejich příčinu nelze jednoznačně určit.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek


6/10

4.9  Předávkování
Příznaky předávkování:
hypotenze, sinusová bradykardie, atrioventrikulární blok, srdeční selhání, kardiogenní šok, srdeční zástava, nauzea, zvracení, bronchospasmus, hypoglykémie, ztráta vědomí, kóma.
Výše uvedené příznaky se mohou ještě zvýraznit po současném podání antihypertenziv, chinidinu, barbiturátů a alkoholu.
První známky předávkování se projeví po 20 minutách až 2 hodinách po podání léku.

Léčba předávkování:
Léčba předávkování vyžaduje intenzivní péči a důkladné sledování pacienta (oběhové, respirační
parametry, funkce ledvin, cukr v krvi, sérové elektrolyty).
Pokud si pacient nevzal lék před příliš dlouhou dobou, doporučuje se k dalšímu snížení absorpce léku výplach žaludku (nebo vyvolání zvracení, řízené řádně proškoleným zdravotním personálem v případě, že je výplach neproveditelný a pacient je při vědomí) s podáním aktivního uhlí. V případech vážné hypotenze, bradykardie a hrozícího selhání srdce by měl být podán i. v. 1-agonista ve 2 až 5minutových intervalech anebo v infúzi až do dosažení žádoucího účinku. Pokud není selektivní 1-agonista k dispozici, může být aplikován intravenózně atropin nebo dopamin.
Pokud není dosaženo uspokojivého efektu, lze podat jiná sympatomimetika (dobutamin nebo noradrenalin).
Pro odvrácení účinků silné beta blokády může být účinným rovněž glukagon v dávce 1−10 mg.
V případě závažné bradykardie, odolávající farmakoterapii, může být nezbytné implantovat pacemaker. Bronchospazmus může být odstraněn i. v. podáním 2-agonisty (např. terbutalinu).
Tato antidota mohou být potřebná ve vyšších dávkách, než je jejich terapeutické rozmezí.
Metoprolol-tartrát nelze účinně odstranit hemodialýzou.

5.  FARMAKOLOGICKÉ VLASTNOSTI

5.1. Farmakodynamické vlastnosti

Farmakoterapeutická skupina: Betablokátory selektivní ATC kód: C07AB02
Metoprolol-tartrát je kardioselektivní 1-blokátor, tj. blokuje beta1 receptory v dávkách mnohem nižších, než v dávkách potřebných k blokádě beta2 receptorů. Metoprolol-tartrát nemá vlastní sympatomimetickou aktivitu a jeho membrány stabilizující aktivita je nevýznamná.

Mechanismus účinku:
Zmírňuje srdeční účinky zvýšené sympatomimetické aktivity, ke které dochází při tělesném a duševním stresu, akutně snižuje tepovou frekvenci, srdeční kontraktilitu, srdeční výdej a krevní tlak. Při vysokých endogenních hladinách adrenalinu interferuje metoprolol-tartrát s krevním tlakem mnohem méně než neselektivní betablokátory. V případě potřeby může být metoprolol-tartrát v kombinaci s agonistou beta2 receptorů podáván pacientům s příznaky obstrukční plicní nemoci. Pokud se podává spolu s agonistou beta2 receptorů, interferuje metoprolol-tartrát v terapeutických dávkách s beta2 receptory zprostředkovanou bronchodilatací vyvolanou agonistou beta2 receptorů méně než neselektivní beta-blokátory.

V porovnání s neselektivními betablokátory ovlivňuje metoprolol-tartrát tvorbu inzulinu a metabolismus cukrů menší měrou.
Významně nemění kardiovaskulární odpovědi na hypoglykémii, ani neprodlužuje trvání hypoglykemické
ataky.

Krátkodobé studie prokázaly, že metoprolol-tartrát může vyvolat mírné zvýšení hladin triglyceridů a snížení hladin volných mastných kyselin v séru. V některých případech bylo pozorováno malé snížení frakce lipoproteinů s vysokou hustotou (HDL), i když menší měrou, než je tomu po neselektivních beta-
7/10

blokátorech. V jedné studii trvající několik let však bylo po léčbě metoprolol-tartrátem prokázáno významné snížení hladin celkového sérového cholesterolu.
Kvalita života není během léčby metoprolol-tartrátem ani snížena, ani zlepšena. Po léčbě pacientů po
infarktu myokardu metoprolol-tartrátem bylo pozorováno zlepšení kvality života.

U hypertenzních pacientů metoprolol-tartrát snižuje krevní tlak v polohách vstoje i vleže. Po zahájení léčby metoprolol-tartrátem lze pozorovat krátkodobý účinek (několik hodin) a klinicky nevýznamné zvýšení periferní rezistence. Dlouhodobý antihypertenzní účinek této látky je spojen s postupným snižováním celkové periferní vaskulární rezistence.

U hypertenzních pacientů vede dlouhodobé podávání přípravku ke statisticky významnému snížení hmotnosti levé srdeční komory a ke zlepšení diastolické funkce a nálože levé srdeční komory.
U mužských pacientů se středně těžkou až těžkou hypertenzí metoprolol-tartrát snižoval úmrtnost v důsledku kardiovaskulárního onemocnění (především incidenci náhlé smrti, fatální a nefatální infarkty a mrtvice).

Obdobně jako jiné -blokátory snížením systemického arteriálního tlaku, srdeční frekvence a kontraktility snižuje metoprolol-tartrát spotřebu kyslíku v srdečním svalu. Snížením srdeční frekvence a tím prodloužením diastoly metoprolol-tartrát zlepšuje perfúzi a okysličení myokardiálních oblastí se zhoršeným zásobováním krví. Při angině pectoris přípravek tudíž snižuje počet, trvání a závažnost záchvatů, včetně němých ischemických příhod, a zlepšuje fyzickou výkonnost pacientů.

V případě srdečních arytmií (supraventrikulární tachykardie, fibrilace síní a komorové extrasystoly)
snižuje metoprolol-tartrát komorovou frekvenci a snižuje počty komorových extrasystol.

V případě infarktu myokardu metoprolol-tartrát snižuje úmrtnost omezením rizika náhlé smrti. Tento účinek je připisován především prevenci epizod ventrikulární fibrilace.
Má se za to, že antifibrilační účinky nastávají v důsledku dvojího mechanismu: centrální stimulační účinek na vagus příznivě ovlivňuje elektrickou stabilitu srdce a inhibice sympatické aktivity snižuje kontraktilitu, tepovou frekvenci a krevní tlak.
Tento účinek, snižující úmrtnost, mohl být ve stejné míře pozorován, ať byl metoprolol-tartrát podán v počáteční nebo konečné fázi a převažoval i v případě vysoce rizikových (trpících kardiovaskulární chorobou) a diabetických pacientů.
Rovněž bylo prokázáno, že metoprolol-tartrát snižuje pravděpodobnost nefatálního reinfarktu. Metoprolol-tartrát je vhodný k profylaktické léčbě funkčních srdečních poruch s palpitacemi. Metoprolol-tartrát je dále vhodný k profylaktické léčbě migrény.
Metoprolol-tartrát snižuje klinické projevy hypertyreózy a lze jej proto podávat jako doplňkovou medikaci.

5.2. Farmakokinetické vlastnosti

Absorpce
Metoprolol-tartrát se rychle a úplně resorbuje z trávicího traktu. Látka vykazuje lineární farmakokinetiku v terapeutickém rozsahu dávek.
Maximálních plazmatických koncentrací dosáhne za 1,5 až 2 hodiny po podání. I když plasmatické
hladiny vykazují vysoké interindividuální odchylky, jsou intraindividuální odchylky malé. Po absorpci podstupuje metoprolol-tartrát významnou metabolizaci při prvním průchodu játry. Biologická dostupnost metoprolol-tartrátu činí přibližně 50 % po jednorázovém podání a přibližně 70 % po opakovaném podání. Současný příjem potravy může zvýšit biologickou dostupnost metoprolol-tartrátu o 30 až 40 %.

Distribuce

8/10

Vazba metoprolol-tartrátu na plasmatické proteiny je nízká, okolo 5 až 10 %. Metoprolol-tartrát vykazuje extenzivní distribuci do tkání a má vysoký zdánlivý distribuční objem (5,6 1/kg tělesné hmotnosti).

Biotransformace
Metoprolol-tartrát je metabolizován v játrech enzymy 2D6 cytochromu P-450 (CYP). Metabolity ke
klinickým účinkům nijak nepřispívají.
Eliminace
Více než 95 % podané dávky se vyloučí ledvinami, asi 5 % podané dávky se v moči vyloučí jako
nezměněný metoprolol-tartrát. V ojedinělých případech se hodnota nemetabolizovaného podílu může zvýšit na 30 %. Eliminační poločas je v průměru 3,5 hodiny (pohybuje se v rozmezí od 1 do 9 hodin). Celková tělesná clearance je okolo 1 litru/min.
Zvláštní populace
Farmakokinetika metoprolol-tartrátu nevykazuje u starších pacientů žádné zásadní změny.

Zhoršená funkce ledvin nemění systémovou biologickou dostupnost a eliminaci metoprolol-tartrátu. V těchto případech nicméně dochází ke sníženému vylučování metabolitů. U pacientů se závažným onemocněním ledvin (GFR 5 ml/min) bylo pozorováno velké hromadění metabolitů. Hromadění metabolitů ovšem rozsah -blokády nezvýšilo.

Porucha funkce jater nemá na farmakokinetiku metoprolol-tartrátu velký vliv. Ovšem u závažné hepatické cirhózy a po portokaválním chirurgickém zkratu se může biologická dostupnost metoprolol-tartrátu zvýšit a celková tělesná clearance se může snížit. U pacientů po portokaválním chirurgickém zkratu se celková tělesná clearance snížila na asi 0,3 l/min a plocha pod křivkou průběhu koncentrace v plazmě v čase se oproti hodnotě zjištěné u zdravých jednotlivců zvýšila na přibližně šestinásobek.

5.3. Předklinické údaje vztahující se k bezpečnosti

Dlouhodobé testy toxicity prováděné s terapeutickými dávkami metoprolol-tartrátu na různých druzích zvířat nevedly k žádným pozitivním nálezům. Testy karcinogenity provedené na myších a potkanech karcinogenní účinky neprokázaly.
Testy mutagenity a ve studiích teratogenity na zvířatech nevedly k žádným pozitivním nálezům.

6.  FARMACEUTICKÉ ÚDAJE

6.1. Seznam pomocných látek

Mikrokrystalická celulosa
Sodná sůl karboxymethylškrobu Koloidní bezvodý oxid křemičitý Povidon
Magnesium-stearát

6.2. Inkompatibility

Neuplatňuje se
6.3. Doba použitelnosti
5 let



9/10

6.4. Zvláštní opatření pro uchovávání

Tento léčivý přípravek nevyžaduje žádné zvláštní podmínky uchování.

6.5. Druh obalu a obsah balení

Lahvička z hnědého skla uzavřená bílým bezpečnostním uzávěrem z PE a s vložkou s PE, papírová krabička.
Velikosti balení:
60 tablet (3 lahvičky po 20 tabletách)
Upozornění :
Text na lahvičce je v rumunštině. Překlad textu je uveden v Příbalové informaci.
6.6. Zvláštní opatření pro likvidaci přípravku a pro zacházení s ním

Žádné zvláštní požadavky.

7.  DRŽITEL ROZHODNUTÍ O REGISTRACI

EGIS Pharmaceuticals PLC
1106 Budapešť, Keresztúri út 30-38. Maďarsko
Souběžný dovozce:
Pharmedex s.r.o., Lisabonská 799/8, Vysočany, 190 00 Praha 9, Česká republika


8.  REGISTRAČNÍ ČÍSLO(A)
58/450/99-C/PI/001/13

9.  DATUM PRVNÍ REGISTRACE / PRODLOUŽENÍ REGISTRACE

Datum první registrace: 18. 9. 2013 / 10. 10. 2018




10.  DATUM REVIZE TEXTU

10. 10. 2018










10/10
