Tento dokument je odbornou informací k léčivému přípravku, který je předmětem specifického léčebného programu. Odborná informace byla předložena žadatelem o specifický léčebný program. Nejedná se o dokument schválený Státním ústavem pro kontrolu léčiv.


SOUHRN ÚDAJŮ O PŘÍPRAVKU
1. NAZEV LÉKU
GLUCANTIME 1,5 g/5 ml, injekční roztok
2. KVALITATIVNÍ A KVANTITATIVNÍ SLOŽENÍ
Meglumin antimoniát                                        1,5000 g
Odpovídající množství antimonu                                   0,4050 g
V jedné ampuli o 5 ml.
Pomocné látky se známými účinky : Disiřičitan draselný, bezvodý siřičitan sodný Úplný seznam pomocných látek viz bod 6.1..
3. LÉKOVÁ FORMA
Injekční roztok
4. KLINICKĚ ÚDAJE
4.1.  Indikace
Léčba viscerální leishmaniózy (Kala azar) a kožní leishmaniózy (kromě rezistentní Leishmania aethiopica).
4.2.  Dávkování a způsob podávání
Viscerální leishmanióza :
Intramuskulární injekce antimonu v dávce 20 mg/kg/den (odpovídá 75 mg/kg/den meglumin antimoniátu), aniž by byla překročena dávka 850 mg antimonu, po dobu nejméně dvaceti po sobě následujících dnů. Léčba by měla pokračovat do vymizení parazitů v bioptickém materiálu sleziny získaném punkcí prováděnou v intervalech 14 dnů.
V případě recidivy musí být okamžitě zahájena léčba stejnými denními dávkami.
Leishmaniose cutanée :
S výjimkou forem Leishmania braziliensis a Leishmania amazonensis:
Injekce do lézí by se měly zvažovat pouze v rané fázi. Injekce by měla být hluboká, aby dosáhla bělavé spodiny léze.
Systémová léčba je nezbytná, pokud jsou léze příliš početné, zanícené, ulcerované nebo lokalizované v oblasti, kde mohou způsobit nevzhledné nebo zneschopňující jizvení; zvláště pokud dochází k ucpání lymfatického systému nebo poškození chrupavky.
Lokální léčba: Injekce o 1 až 3 ml aplikovaná do spodiny léze, opakovaná jednou (nebo dvakrát, pokud není zřejmý výsledek), v intervalech 1 nebo 2 dnů.

Celková léčba : Intramuskulární injekce 10 až 20 mg/kg/den antimonu (tj. 37 až 75 mg/kg/den meglumin antimoniátu) až do klinického vyléčení nebo vymizení parazita v dermální tekutině odebrané skarifikací, během několika dní.
Pro Leishmania braziliensis (kožní a mukokutánní leishmanióza) a Leishmania amazonensis (kožní a mukokutánní leishmanióza):
Intramuskulární injekce 20 mg/kg/den antimonu (tj. 75 mg/ kg/den meglumin antimoniátu) až do uzdravení
a po dobu:
•  nejméně 4 týdny pro Leishmania braziliensis,
•  několik měsíců pro Leishmania amazonensis.
4.3.  Kontraindikace
•  přecitlivělost na účinnou látku nebo na kteroukoli pomocnou látku uvedenou v bodě 6.1,
•  selhání ledvin, srdce nebo jater.
4.4.  Zvláštní upozornění a opatření při užívání
Varování
Vzhledem k riziku intolerance antimonu je vhodné sledovat jaterní a renální funkce po celou dobu léčby (viz body 4.8 a 4.9). V případě patologických hodnot dávky snižte.
Meglumin antimoniát může způsobit prodloužení QT intervalu a těžkou arytmii. Při užívání meglumin antimoniátu se doporučuje sledovat EKG a nutné postupovat s opatrností u pacientů s rizikovými faktory, o nichž je známo, že způsobují prodloužení QT intervalu, jako například:
• nekorigovaná elektrolytová dysbalance (např. hypokalémie, hypomagnezémie)
• vrozený syndrom dlouhého QT
• srdeční onemocnění (např. infarkt myokardu, bradykardie)
•  současné užívání léků, o nichž je známo, že způsobují prodloužení QT intervalu (například některá antiarytmika třídy IA a III, některá tricyklická antidepresiva, některá makrolidová antibiotika, některá antipsychotika, jiná antiparazitika) (viz body 4.5, 4.8 a 4.9).
Při použití meglumin antimoniátu byly někdy hlášeny závažné hypersenzitivní reakce (včetně anafylaktického šoku a hypersenzitivních reakcí typu IV). Pokud se objeví příznaky alergické reakce, musí být léčba přípravkem GLUCANTIME přerušena a musí být zahájena vhodná symptomatická léčba (viz bod 4.3).
Tento léčivý přípravek obsahuje „siřičitan“ a ve vzácných případech může způsobit závažné reakce přecitlivělosti a bronchospazmus.
Zvláštní opatření při užívání
Po celou dobu léčby by se měla podávat strava bohatá na bílkoviny, které by měla předcházet, pokud
možno, úprava jakéhokoli nedostatku železa nebo jiné karence.

4.5.  Interakce s jinými léky a jiné formy interakcí
+ Léky, o nichž je známo, že prodlužují QT interval
Meglumin antimoniát by se měl podávat s opatrností u pacientů užívajících léky, o nichž je známo, že způsobují prodloužení QT intervalu (např. některá antiarytmika třídy IA a III, některá tricyklická antidepresiva, některá makrolidová antibiotika, některá antipsychotika, jiná antiparazitika) (viz bod 4.4).
4.6.  Plodnost, těhotenství a kojení
Těhotenství
Preklinické údaje dostupné v literatuře naznačují, že meglumin antimoniát je spojován s letálním účinkem na embryo  a/nebo opožděním vývoje mláďat při dávkách odpovídajících přibližně 100násobku terapeutické dávky pro člověka - 20 mg/kg (viz bod 5.3.).
Dosud nejsou k dispozici žádné klinické údaje naznačující potenciální teratogenní nebo fetotoxický účinek
meglumin antimoniátu u lidí.
GLUCANTIME by však neměl být používán během těhotenství, s výjimkou život ohrožujících stavů, kdy potenciální přínos pro matku převažuje nad možným poškozením plodu.
Kojení
Není dosud známo, zda meglumin antimoniát přechází do mateřského mléka. V době užívání přípravku
GLUCANTIME se proto kojení nedoporučuje.

4.7.  Účinky na schopnost řídit a obsluhovat stroje
Není známo

4.8.  Nežádoucí účinky
Následující nežádoucí účinky byly během léčby pozorovány a hlášeny s následující frekvencí: velmi časté (≥ 1/10), časté (≥ 1/100 až <1/10), méně časté (≥ 1/1000 až <1/100), vzácné (≥ 1/10 000 až <1/1 000), velmi vzácné (<1/10 000), neznámé (z dostupných údajů nelze určit).

Třídy orgánových systémů
Poruchy metabolismu a
výživy



Anorexie
Nežádoucí účinky



Časté
Frekvence

Poruchy nervového systému
Srdeční poruchy

Respirační, hrudní a mediastinální poruchy

Zažívací poruchy
Svalová slabost** Bolesti hlavy
Arytmie (viz oddíl 4.4)
Kašel** Dušnost
Nauzea**
Zvracení** Bolesti břicha
Méně časté Velmi časté Méně časté
Četnost není známa Méně časté
Časté Časté Časté

Třídy orgánových systémů


Poruchy kůže a podkožní tkáně
Poruchy svalové, kosterní a systémové

Poruchy imunitního systému
Poruchy ledvin a
močových cest


Celkové obtíže a reakce v
místě aplikace






Laboratorní nálezy
Nežádoucí účinky
Pankreatitida Hyperhidróza** Vyrážka Artralgie Myalgie
Hypersenzitivní   reakce   (včetně anafylaktického šoku a hypersenzitivity
IV. typu) (viz bod 4.4).
Akutní selhání ledvin (viz bod 4.4) Horečka**
Zimnice** Celková nevolnost Otok tváře
Abnormální testy jaterních funkcí Zvýšení jaterních enzymů Abnormální testy renálních funkcí
Změny na elektrokardiogramu, závislé na dávce a obvykle reverzibilní
Inverze vlny T*
Prodloužení intervalu QT*
Frekvence

Četnost není známa Četnost není známa Méně časté
Velmi časté
Velmi časté
Četnost není známa
Četnost není známa Časté
Vzácné Méně časté
Četnost není známa Méně časté
Četnost není známa Četnost není známa Méně časté

Méně časté Časté
* Inverze vlny T a prodloužení QT intervalu nejčastěji předchází vzniku závažné arytmie.
** tyto účinky se mohou objevit na začátku léčby.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adrese:
Státní ústav pro kontrolu léčiv Šrobárova 48,
100 41 Praha 10
webové stránky: https://www.sukl.cz/nahlasit-nezadouci-ucinek.


4.9.  Předávkování
V případě, že je celková dávka příliš vysoká : poruchy jaterní (těžká žloutenka), ledvinné (akutní selhání ledvin), srdeční (bradykardie, prodloužení QT intervalu, zploštění nebo inverze vlny T), hematopoetické (anémie, agranulocytóza), neurologická (polyneuritida).
5. FARMAKOLOGICKÉ VLASTNOSTI
5.1.  Farmakodynamické vlastnosti
Farmakoterapeutická třída : Leishmanicidy, kód ATC : P01CB01.
Meglumin antimoniát má leishmanicidní aktivitu.
5.2.  Farmakokinetické vlastnosti
Více než 80 % se vylučuje v nezměněné formě močí do 6 hodin po podání.
5.3.  Preklinické údaje vztahující se k bezpečnosti
Preklinické údaje dostupné v literatuře naznačují, že meglumin antimoniát je spojován s letálním účinkem
na embryo a/nebo s opožděním vývoje mláďat při vysokých dávkách, jak je popsáno níže:
Podávání meglumin antimoniátu samicím potkanů v době jejich březosti působilo prokazatelně embryotoxicky a způsobilo vývojové opoždění novorozených potkanů, pokud podávané dávky byly vyšší nebo rovné 150 mg pentavalentního antimonu na kg tělesné hmotnosti a den.
Bylo také hlášeno, že dávka 300 mg/kg/den meglumin antimoniátu podávaná gravidním samicím potkanů snižovala porodní hmotnost a počet životaschopných novorozenců ve vrhu. Meglumin antimoniát neměl významný vliv na vývoj reprodukčních funkcí potomků.
Desetidenní podávání meglumin antimoniátu (300 mg/kg/den) samicím potkanů v době organogeneze mělo za následek letální účinek na embrya a vedlo ke zvýšenému výskytu abnormalit ve vývoji obratle atlasu.
6. FARMACEUTICKÉ ÚDAJE
6.1.  Seznam pomocných látek
Disiřičitan draselný, siřičitan sodný bezvodý, voda pro přípravu injekcí

6.2.  Inkompability
Vzhledem k absenci studií kompatibility se nesmí tento léčivý přípravek mísit s jinými léčivými přípravky.
6.3.  Doba použitelnosti
Před otevřením: 3 roky.
Po otevření: přípravek by měl být použit okamžitě. .
6.4.  Zvláštní opatření pro uchovávání
Před otevřením: žádné zvláštní podmínky skladování.
6.5  Druh obalu a obsah balení
Ampule o 5 ml z bezbarvého skla typu I. Balení po 5 ampulích.
6.6.  Zvláštní opatření pro likvidaci přípravku a další manipulaci s ním
Glucantime je čirý roztok.
V ojedinělých případech se v roztoku mohou vyskytnout malé částečky. V tomto případě ampulku před použitím dobře protřepejte.
Pokud částečky i nadále v roztoku přetrvávají, ampuli nepoužívejte.

7. DRŽITEL ROZHODNUTÍ O REGISTRACI
SANOFI-AVENTIS FRANCE
82 AVENUE RASPAIL
94255 GENTILLY CEDEX

8. MARKETINGOVÁ REGISTRAČNÍ ČÍSLA
34009 327 266 7 7: 5 ml v ampulce (bezbarvé sklo). Krabice po 5.
9. DATUM PRVNÍ REGISTRACE/PRODLOUŽENÍ REGISTRACE
[doplní později držitel]
10. DATUM REVIZE TEXTU
[doplní později držitel]
11. DOSIMETRIE
Není známo
12. NÁVOD PRO PŘÍPRAVU RADIOFARMAK
Není znáimo
PODMÍNKY PRESKRIPCE A DODÁNÍ
Výdej léčivého úpřípravku není vázán na lékařský předpis.


