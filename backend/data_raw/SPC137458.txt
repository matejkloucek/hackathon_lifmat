Sp.zn. sukls17773/2019

SOUHRN ÚDAJŮ O PŘÍPRAVKU

1. NÁZEV PŘÍPRAVKU
Mitomycin Accord 40 mg prášek pro injekční/infuzní roztok

2. KVALITATIVNÍ A KVANTITATIVNÍ SLOŽENÍ
Jedna injekční lahvička obsahuje mitomycinum 40 mg. Po rekonstituci 1 ml obsahuje mitomycinum 0,5 mg.
Úplný seznam pomocných látek viz bod 6.1.

3. LÉKOVÁ FORMA
Prášek pro injekční/infuzní roztok.
Modrofialový prášek ve formě koláčku nebo sypký.

4. KLINICKÉ ÚDAJE
4.1. Terapeutické indikace
Mitomycin se používá k paliativní léčbě nádorů.
Mitomycin se podává intravenózně jako monochemoterapie nebo v kombinované cytostatické chemoterapii v případě:
•  pokročilého metastazujícího karcinomu žaludku,
•  pokročilého a/nebo metastazující karcinomu prsu.
Mitomycin se rovněž podává intravenózně v kombinované chemoterapii v případě:
•  nemalobuněčného bronchiálního karcinomu,
•  pokročilého karcinomu pankreatu.
4.2. Dávkování a způsob podání Dávkování
Mitomycin smějí podávat pouze lékaři, kteří mají zkušenosti s touto léčbou, pokud existuje zcela zřejmá indikace a za průběžného monitorování hematologických parametrů. Je nezbytné, aby injekce byla podána intravenózně. Jestliže je léčivý přípravek podán perivaskulárně, vznikne v dané oblasti rozsáhlá nekróza.
Pokud není předepsáno jinak, dávkuje se mitomycin následovně:
Intravenózní podání
U cytostatické monochemoterapie je mitomycin obvykle podáván intravenózně jako bolusová injekce. Doporučené dávkování je 10-20 mg/m² tělesného povrchu každých 6-8 týdnů, 8-12 mg/m² tělesného povrchu každé 3-4 týdny nebo 5-10 mg/m² tělesného povrchu každých 1-6 týdnů v závislosti na
použitém léčebném schématu.
Dávka vyšší než 20 mg/m² je spojena s větším množstvím toxických projevů bez terapeutických přínosů. Maximální kumulativní dávka mitomycinu je 60 mg/m².
U kombinované terapie je dávkování značně nižší. Vzhledem k riziku aditivní myelotoxicity, není možné se bez specifického důvodu odklonit od ověřených léčebných protokolů.
Zvláštní populace


1

Dávka se musí snížit u pacientů, kteří podstoupili předchozí extenzivní cytostatickou terapii, v případě myelosuprese nebo u starších pacientů.
Starší pacienti
Údaje z klinických studií týkající se použití mitomycinu u pacientů ve věku ≥ 65 let nejsou dostatečné. Přípravek se nemá používat u pacientů s poruchou funkce ledvin (viz bod 4.3).
Použití přípravku u pacientů s poruchou funkce jater se vzhledem k nedostatku údajů o účinnosti a bezpečnosti nedoporučuje.
Pediatrická populace
Bezpečnost a účinnost mitomycinu u dětí ve věku 0 až 17 let nebyla stanovena.
Způsob podání
Mitomycin je po rekonstituci určen k intravenózní injekci nebo infuzi. Nemusí se spotřebovat celý
objem.
Informace k přípravě rekonstituovaného roztoku před jeho podáním viz bod 6.6.
Mitomycin Accord 40 mg prášek pro injekční/infuzní roztok se nesmí bez ohledu na způsob podání (tj. intravenózní) rekonstituovat vodou.
Poznámky
•  Přípravek Mitomycin Accord se nesmí používat ve smíšených injekcích.
•  Jiné injekční roztoky nebo infuzní roztoky se musí podat odděleně.
•  Je nezbytné, aby injekce byla podána intravenózně.
4.3. Kontraindikace
•  Hypersenzitivita na léčivou látku nebo na kteroukoli pomocnou látku uvedenou v bodě 6.1.
•  Kojení (viz bod 4.6).
Systémová terapie
Absolutními kontraindikacemi jsou pancytopenie nebo izolovaná leukopenie/trombocytopenie, hemoragická diatéza a akutní infekce.
Relativními kontraindikacemi jsou restrikční nebo obstrukční poruchy plicní ventilace, poruchy funkce ledvin, poruchy funkce jater a/nebo obecně špatný zdravotní stav. Časová souvislost s radioterapií nebo jiným cytostatikem může být další kontraindikací.
4.4. Zvláštní upozornění a opatření pro použití
Vzhledem k toxickým účinkům mitomycinu na kostní dřeň musí být jiná myelotoxická léčba (zejména jiná cytostatika, ozařování) podávána se zvláštní opatrností, aby se minimalizovalo riziko aditivní myelosuprese.
Je nezbytné, aby injekce byla podána intravenózně. Jestliže je léčivý přípravek podán perivaskulárně, vznikne v dané oblasti rozsáhlá nekróza. Aby se předešlo nekróze, je třeba dodržet následující doporučení:
•  Vždy podávejte injekci do velkých žil na horních končetinách.
•  Nepodávejte injekci přímo intravenózně, ale spíše do hadičky se správně a bezpečně probíhající infuzí.
•  Po podání do centrální žíly kanylu před odstraněním nejprve po dobu několika minut proplachujte pomocí infuze, aby se uvolnil veškerý zbývající mitomycin.
Pokud dojde k extravazaci, doporučuje se danou oblast okamžitě infiltrovat 8,4% roztokem
hydrogenuhličitanu sodného, následovaným injekcí 4 mg dexamethasonu. Určitý přínos pro podporu opětovného růstu tkání, které byly poškozeny, může mít systémová injekce 200 mg vitaminu B6.
Dlouhodobá terapie může vést ke kumulativní toxicitě na kostní dřeň. Útlum kostní dřeně se může manifestovat se zpožděním, přičemž nejvíce se projeví po 4-6 týdnech. Narůstá po dlouhodobém používání, a proto často vyžaduje individuální úpravu dávky.

2

Starší pacienti mají často snížené fyziologické funkce, útlum kostní dřeně může být protrahovaný.
Proto je mitomycin u této populace třeba podávat se zvláštní opatrností a pečlivě monitorovat pacientův zdravotní stav.
Zvláštní opatrnosti je třeba v případě možného výskytu nebo zhoršení infekčního onemocnění nebo sklonu ke krvácení.
Mitomycin je látka, která je u člověka mutagenní a potenciálně kancerogenní. Je třeba se vyhnout kontaktu s kůží a sliznicemi.
V případě, že se u pacientů projeví plicní příznaky, které nemohou být spojeny se základním onemocněním, je léčbu třeba okamžitě ukončit. Plicní toxicitu lze dobře léčit steroidy.
Léčbu je třeba okamžitě ukončit také v případě, že se objeví příznaky hemolýzy nebo náznaky
poruchy funkce ledvin (nefrotoxicita).
Při dávkách > 30 mg mitomycinu/m² tělesného povrchu byla pozorována mikroangiopatická hemolytická anemie. Doporučuje se pečlivé sledování funkce ledvin.
Nové nálezy naznačují, že k odstranění imunitních komplexů, které pravděpodobně hrají významnou roli v nástupu příznaků, může být vhodné provést terapeutický pokus za použití stafylokokového proteinu A.
U pacientů souběžně léčených jinými cytostatiky byla hlášena akutní leukemie (v některých případech po preleukemické fázi) a myelodysplastický syndrom.
U pacientů se sníženou imunokompetencí, jako například v průběhu léčby mitomycinem, zvyšuje
imunizace živými virovými vakcínami (např. očkování proti žluté zimnici) riziko infekce a dalších
nežádoucích účinků, jako je gangrenózní vakcinie a generalizovaná vakcinie. Z tohoto důvodu se živé virové vakcíny nemají podávat v průběhu terapie. Živé virové vakcíny se doporučuje používat s
opatrností po ukončené chemoterapii a očkovat nejdříve 3 měsíce po poslední dávce chemoterapie (viz
bod 4.5).
Doporučené kontroly a bezpečnostní opatření v případě intravenózního podání:
Před zahájením léčby
•  Kompletní krevní obraz
•  Vyšetření funkce plic, je-li podezření na existující plicní dysfunkci
•  Vyšetření funkce ledvin k vyloučení poruchy funkce ledvin
•  Vyšetření funkce jater k vyloučení poruchy funkce jater
Během léčby
•  Pravidelné kontroly krevního obrazu
•  Pečlivé sledování funkce ledvin
4.5. Interakce s jinými léčivými přípravky a jiné formy interakce
Myelotoxické interakce s jinými způsoby léčby toxickými pro kostní dřeň (obzvláště ostatní cytotoxické léčivé přípravky, ozařování) jsou možné.
Kombinace s vinka alkaloidy nebo bleomycinem může zvýšit plicní toxicitu. U pacientů, kterým byl mitomycin podáván souběžně s fluoruracilem nebo tamoxifenem, bylo hlášeno zvýšené riziko hemolyticko-uremického syndromu.
V experimentech na zvířatech vedlo podávání pyridoxin-hydrochloridu (vitamin B6) ke ztrátě účinnosti mitomycinu.
Při léčbě mitomycinem nemají být podávány injekčně žádné živé vakcíny (viz bod 4.4).
Mitomycin může zesílit kardiotoxicitu doxorubicinu.
4.6. Fertilita, těhotenství a kojení Těhotenství


3

Údaje o podávání mitomycinu těhotným ženám nejsou k dispozici. Studie na zvířatech prokázaly reprodukční toxicitu (viz bod 5.3). Mitomycin má mutagenní, teratogenní a kancerogenní účinky, a proto může poškozovat vývoj embrya. Mitomycin se nemá během těhotenství používat. Pokud je léčba těhotné pacientky z vitální indikace, musí být poskytnuto lékařské poradenství ohledně rizika
škodlivých účinků na dítě spojených s léčbou.
Kojení
Mitomycin je pravděpodobně vylučován do mateřského mléka. Vzhledem k jeho prokázaným
mutagenním, teratogenním a kancerogenním účinkům se nesmí během kojení podávat. Kojící ženy musí ukončit kojení před zahájením terapie mitomycinem.
Fertilita/Antikoncepce u mužů a žen
Pacientky ve fertilním věku musí během léčby a až 6 měsíců po ukončení chemoterapie používat
antikoncepční opatření nebo sexuálně abstinovat.
Mitomycin je genotoxický. Mužům léčeným mitomycinem se proto nedoporučuje počít dítě během
léčby a 6 měsíců po ní. Doporučuje se poradit se o konzervaci spermií před zahájením léčby vzhledem k možnosti ireverzibilní neplodnosti způsobené terapií mitomycinem.
4.7. Účinky na schopnost řídit a obsluhovat stroje
Tyto léčivé přípravky mohou i při používání podle pokynů vyvolat nauzeu a zvracení, a tak snižovat reakční dobu do takové míry, že dojde ke zhoršení schopnosti řídit motorové vozidlo nebo obsluhovat stroje. To platí ještě více ve spojení s alkoholem.
4.8. Nežádoucí účinky
Níže jsou uvedeny nežádoucí účinky podle třídy orgánových systémů a frekvence. Frekvence uvedené níže jsou definovány takto:
Velmi časté (≥1/10), časté (≥1/100 až <1/10), méně časté (≥1/1000 až <1/100), vzácné (≥1/10000 až
<1/1000), velmi vzácné (≥1/10000), není známo (z dostupných údajů nelze určit).
Možné nežádoucí účinky při systémové terapii
Nejčastějšími nežádoucími účinky systémově podávaného mitomycinu jsou gastrointestinální příznaky, jako je nauzea, zvracení, útlum kostní dřeně s leukopenií a většinou dominující
trombocytopenií. Tento útlum kostní dřeně se objevuje až u 65 % pacientů.
Až u 10 % pacientů je třeba očekávat závažnou orgánovou toxicitu ve formě intersticiální pneumonie
nebo nefrotoxicity.
Mitomycin je potenciálně hepatotoxický.


Poruchy krve a lymfatického systému






Poruchy imunitního systému


Srdeční poruchy



Respirační, hrudní a mediastinální poruchy
Velmi časté
útlum kostní dřeně, leukopenie,
trombocytopenie.
Vzácné
život ohrožující infekce, sepse, hemolytická
anemie.
Velmi vzácné
závažná alergická reakce.
Vzácné
srdeční selhání po předchozí terapii
antracykliny.
Časté


4







Gastrointestinální poruchy




Poruchy jater a žlučových cest



Poruchy kůže a podkožní tkáně








Poruchy ledvin a močových cest







Celkové poruchy a reakce v místě aplikace




Hlášení podezření na nežádoucí účinky
intersticiální pneumonie, dyspnoe, kašel, dechové obtíže.
Vzácné
plicní hypertenze, plicní venookluzivní choroba
(PVOD).
Velmi časté
nauzea, zvracení.
Méně časté
mukozitida, stomatitida, průjem, anorexie.
Vzácné
jaterní dysfunkce, zvýšené transaminázy,
ikterus, venookluzivní onemocnění jater (VOD).
Časté
exantém, alergická kožní vyrážka, kontaktní dermatitida, palmoplantární erytém.
Méně časté
alopecie.
Vzácné
generalizovaný exantém.
Časté
renální dysfunkce, zvýšení sérového kreatininu,
glomerulopatie, nefrotoxicita.
Vzácné
hemolyticko-uremický syndrom (HUS) (často fatální), mikroangiopatická hemolytická anémie (syndrom MAHA).
Časté
v případě extravazace: celulitida, nekróza tkáně.
Méně časté horečka.
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9. Předávkování
V případě předávkování je třeba očekávat závažnou myelotoxicitu nebo až myeloftízu s tím, že se klinický účinek zcela rozvine až po přibližně 2 týdnech.


5

Doba, za kterou počet leukocytů klesne na nejnižší hodnotu, může být 4 týdny. Proto se při podezření na předávkování musí provádět také pečlivé dlouhodobé hematologické sledování.
Vzhledem k tomu, že k dispozici nejsou žádná účinná antidota, je během každého podání třeba dbát nejvyšší opatrnosti.

5. FARMAKOLOGICKÉ VLASTNOSTI
5.1. Farmakodynamické vlastnosti
Farmakoterapeutická skupina: Cytostatika, jiná cytotoxická antibiotika. ATC kód: L01DC03
Antibiotikum mitomycin je cytostatický léčivý přípravek ze skupiny alkylačních látek.
Mitomycin je antibiotikum izolované ze Streptomyces caespitosus s cytostatickým účinkem. Je přítomen v neaktivní formě. K aktivaci na trifunkční alkylační látku dochází rychle, buď při
fyziologickém pH za přítomnosti NADPH v séru nebo intracelulárně v téměř všech buňkách těla s výjimkou mozku, protože mitomycin nepřestupuje hematoencefalickou bariéru. Všechny 3 alkylační radikály vycházejí z chinonové, aziridinové a uretanové skupiny. Mechanismus účinku je založen převážně na alkylaci DNA (v menší míře RNA) s odpovídající inhibicí syntézy DNA. Stupeň
poškození DNA koreluje s klinickým účinkem a je nižší v rezistentních buňkách než v senzitivních buňkách. Stejně jako u jiných alkylačních látek jsou proliferující buňky poškozeny více než ty, které jsou v klidové fázi (GO) buněčného cyklu. Navíc obzvláště při vyšších dávkách jsou uvolněny volné peroxidové radikály, které způsobují zlomy DNA. Uvolňování peroxidových radikálů je spojeno s orgánově specifickým výskytem nežádoucích účinků.
5.2. Farmakokinetické vlastnosti
Po intravenózním podání 10-20 mg/m² mitomycinu byly naměřeny maximální plazmatické hladiny 0,4-3,2 µg/ml. Biologický poločas je krátký a pohybuje se mezi 40 a 50 minutami. Hladina v séru klesá biexponenciálně, strmě v průběhu prvních 45 minut a následně pomaleji.
Po přibližně 3 hodinách jsou hladiny v séru obvykle pod hranicí detekce. Hlavním místem
metabolismu a eliminace jsou játra. V souladu s tím byly vysoké koncentrace mitomycinu nalezeny ve žlučníku. Renální exkrece hraje s ohledem na eliminaci jen malou roli.
5.3. Předklinické údaje vztahující se k bezpečnosti
U zvířat je mitomycin toxický ke všem proliferujícím tkáním, obzvláště buňkám kostní dřeně a sliznici gastrointestinálního traktu, také vede k inhibici spermiogeneze.
Mitomycin má mutagenní, kancerogenní a teratogenní účinky, které lze prokázat v odpovídajících experimentálních systémech.
Lokální snášenlivost
V případě perivenózní injekce nebo prosakování z krevní cévy do okolní tkáně způsobuje mitomycin závažnou nekrózu.

6. FARMACEUTICKÉ ÚDAJE
6.1. Seznam pomocných látek
Mannitol (E 421)
6.2. Inkompatibility
Tento léčivý přípravek nesmí být mísen s jinými léčivými přípravky, s výjimkou těch, které jsou uvedeny v bodě 6.6.
6.3. Doba použitelnosti
Neotevřená injekční lahvička: 3 roky.

6

Rekonstituovaný přípravek je třeba použít okamžitě.
Obsah lahviček je určen pouze k jednorázovému použití. Nepoužitý roztok musí být zlikvidován.
6.4. Zvláštní opatření pro uchovávání
Tento léčivý přípravek nevyžaduje žádné zvláštní podmínky uchovávání.
Podmínky uchovávání tohoto léčivého přípravku po jeho rekonstituci jsou uvedeny v bodě 6.3.
6.5. Druh obalu a obsah balení
Přípravek Mitomycin Accord je obsažen ve 100 ml injekční lahvičce ze skla jantarové barvy třídy I s brombutylovou pryžovou zátkou a modrým hliníkovým těsněním.
40 mg injekční lahvička je balena do krabiček obsahujících 1 nebo 5 injekční lahviček. Na trhu nemusí být všechny velikosti balení.
6.6. Zvláštní opatření pro likvidaci přípravku a pro zacházení s ním
Mitomycin Accord 40 mg prášek pro injekční/infuzní roztok se nesmí rekonstituovat vodou.
Obsah 40 mg injekční lahvičky je třeba rekonstituovat 80 ml fyziologického roztoku nebo 20% roztoku glukózy.
Obsah 40 mg injekční lahvičky nelze rekonstituovat na koncentraci 1 mg/ml. Pokud je tato koncentrace zapotřebí, mají se použít jiné přípravky.

Roztok pro rekonstituci
/naředění
Fyziologický roztok 20% roztok glukózy
Koncentrace

0,5 mg/ml (rekonstituce)
0,1 mg/ml (naředění)
0,5 mg/ml (rekonstituce)
0,1 mg/ml (naředění)
pH rozpětí

4,5-7,5

3,5-7,0
Osmolalita

přibližně 290 mosmol/kg přibližně 1100 mosmol/kg
Těhotné zdravotnické pracovnice nesmí s tímto přípravkem manipulovat ani jej podávat. Přípravek Mitomycin Accord nesmí přijít do kontaktu s kůží. Pokud k tomu dojde, je třeba ji několikrát omýt
8,4% roztokem hydrogenuhličitanu sodného a následně mýdlem a vodou. Krémy na ruce a zvláčňující přípravky se nesmějí použít, protože mohou podpořit penetraci léku do epidermální tkáně.
V případě kontaktu s okem je oko třeba několikrát vypláchnout fyziologickým roztokem. Následně je nutné několik dní sledovat, zda nedošlo k postižení rohovky. V případě potřeby je třeba zahájit vhodnou léčbu.
Rekonstituovaný roztok je čirý, modrofialové barvy, bez viditelných částic.
Veškerý nepoužitý léčivý přípravek nebo odpad musí být zlikvidován v souladu s místními požadavky.

7. DRŽITEL ROZHODNUTÍ O REGISTRACI
Do 28. 3. 2019:
Accord Healthcare Limited Sage House, 319 Pinner Road
North Harrow, Middlesex, HA1 4HF
Velká Británie

Od 29. 3. 2019:
Accord Healthcare Polska Sp. z o.o.,
ul. Taśmowa 7,
02-677, Varšava,

7

Polsko

8. REGISTRAČNÍ ČÍSLO(A)
44/632/16-C


9. DATUM PRVNÍ REGISTRACE/PRODLOUŽENÍ REGISTRACE
Datum první registrace: 17. 1. 2018

10. DATUM REVIZE TEXTU
13. 2. 2019










































8
