sp.zn. sukls372928/2017
SOUHRN ÚDAJŮ O PŘÍPRAVKU

1. NÁZEV PŘÍPRAVKU

NeuroMax forte 100 mg/200 mg/0,2 mg potahované tablety

2. KVALITATIVNÍ A KVANTITATIVNÍ SLOŽENÍ
Jedna potahovaná tableta obsahuje thiamini hydrochloridum (vitamin B1) 100 mg, pyridoxini hydrochloridum (vitamin B6) 200 mg a cyanocobalaminum (vitamin B12) 0,2 mg.

Úplný seznam pomocných látek viz bod 6.1.

3. LÉKOVÁ FORMA

Potahovaná tableta
Popis přípravku: bílé až světle červené, potahované, kulaté, konvexní tablety s půlicí rýhou. Půlicí rýha má pouze usnadnit dělení tablety pro snazší polykání, nikoliv za účelem dělení dávky.

4. KLINICKÉ ÚDAJE

4.1. Terapeutické indikace

Přípravek NeuroMax forte užívají dospělí, dospívající a děti od 4 let k léčbě stavů spojených
s nedostatkem vitaminů skupiny B v organizmu.
Zvýšená potřeba vitaminů skupiny B je při dlouhodobých horečnatých stavech a infekcích, při rozsáhlých popáleninách, při zvýšené funkci štítné žlázy, po chirurgickém odstranění žaludku, při vleklých onemocnění zažívacího traktu a poruše vstřebávání ze střev, u alkoholiků, při chronických zánětech jater, při žloutence vzniklé blokádou odtoku žluči do střeva, při prudkém váhovém úbytku a u pacientů s jednostrannou výživou, u některých kožních a nervových onemocnění (zejména při postižení periferních nervů a kořenů, při postižení trojklanného nervu a postižení v důsledku diabetu mellitu). Dále také při současném  užívání  některých  léků,  např.  antituberkulotika  isoniazidu,  při  aplikaci širokospektrých antibiotik potlačujících střevní mikroorganizmy, které vytvářejí vitaminy B6.
4.2. Dávkování a způsob podání Dávkování
Jako doplněk diety u dospělých a dospívajících se podává denně 1 tableta přípravku NeuroMax forte. Tuto dávku se nedoporučuje podávat déle než 3 týdny.

Pediatrická populace
Dětem od 8 do 15 let se podává 1 tableta denně po dobu maximálně 2 týdny. Dětem od 4 do 8 let se podává 1 tableta denně maximálně 1 týden.

4.3. Kontraindikace

Strana 1 (celkem 5)

Hypersenzitivita na léčivé látky nebo na kteroukoli pomocnou látku uvedenou v bodě 6.1 tohoto přípravku.
Přípravek není určen dětem mladším 4 let.
Vzhledem k vysokému obsahu vitaminu B6 - pyridoxinu se nesmí přípravek užívat
v těhotenství a v období kojení (viz bod 4.6).

4.4. Zvláštní upozornění a opatření pro použití

Vitamin B12 - kyanokobalamin mírně zhoršuje kožní projevy psoriázy, proto mají přípravek užívat pacienti trpící psoriázou pouze na doporučení lékaře.

Pyridoxin může být příčinou falešně pozitivní Ehrlichovy reakce na urobilinogen.

4.5. Interakce s jinými léčivými přípravky a jiné formy interakce

Cytostatika doxifluridin a fluorouracil snižují účinky thiaminu, protože kompetetivně inhibují jeho fosforylaci. Alkohol zhoršuje vstřebávání thiaminu. Dále thiamin zesiluje účinek cholinergních látek a lokálních anestetik.
Pyridoxin snižuje již v dávce 5 mg účinky levodopy používané k léčbě Parkinsonovy nemoci, je proto nutné ji podávat společně s inhibitorem dopa-dekarboxylázy. Dále snižuje účinnost hydralazinu a fenytoinu. Některé léky snižují biologickou dostupnost pyridoxinu – patří sem isoniazid, cykloserin, erytropoetin, perorální kontraceptiva obsahující estrogeny a dlouhodobě podávaný theofylin (při terapii astmatu). Současné podávání penicilaminu a pyridoxinu může způsobit anemii či periferní neuritidu v důsledku jeho antagonizmu s pyridoxinem anebo zvýšit renální vylučování pyridoxinu. Pyridoxin může zvyšovat účinnost tricyklických antidepresiv jako jsou nortriptylin, imipramin, desipramin, a to zvláště u starších pacientů. Antidepresiva inhibitory MAO jako fenelzin a tranylcypromin snižují hladinu pyridoxinu. Pyridoxin může snižovat výskyt nežádoucích účinků při chemoterapii fluorouracilem a doxorubicinem, aniž by snížil účinnost chemoterapie.
Vitaminy B řady nesmí být užívány zároveň s tetracykliny, protože dochází k interferenci
při absorpci, a tak ke snížení účinnosti antibiotika.

4.6. Fertilita, těhotenství a kojení
Přípravek NeuroMax forte je vzhledem k vysokému obsahu vitaminu B6 - pyridoxinu kontraindikován u těhotných a kojících žen (viz bod 4.3).


4.7. Účinky na schopnost řídit a obsluhovat stroje

Přípravek NeuroMax forte nemá žádný vliv na schopnost řídit nebo obsluhovat stroje.

4.8. Nežádoucí účinky

Může se objevit hypersenzitivita na kteroukoli složku přípravku. Zcela výjimečně se při perorálním podávání vyšších dávek může dočasně objevit pálení žáhy či nauzea, případně hypersenzitivní reakce, rash, zarudnutí kůže či jiné kožní reakce spojené se svěděním a kopřivka. V ojedinělých případech byly popsány záchvaty silného pocení a tachykardie. Může se také objevit akné a kopřivka, výjimečně i mírné formy polycytemie a periferních trombóz. Při dlouhodobém podávání vysokých dávek pyridoxinu může vzniknout syndrom


Strana 2 (celkem 5)

pyridoxinové  závislosti,  který  se  po  vysazení  terapie  projevuje  bolestmi  hlavy, podrážděností, případně zrychlením pulsu a bušením srdce. V takovém případě je nutno snižovat dávku pyridoxinu postupně, a ne jej vysadit najednou.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9. Předávkování

Akutní předávkování - vitaminy rozpustné ve vodě se z organizmu rychle vylučují ledvinami, vzácně může vzniknout nauzea či podrážděnost, předávkování pyridoxinem je spojeno se zvýšením hladin sérových aminotransferáz a křečovými účinky.
Chronické předávkování - při dlouhodobém podávání vysokých dávek pyridoxinu (200 mg denně po dobu více než 30 dnů) může vzniknout syndrom pyridoxinové závislosti, při několikaměsíčním podávání nadměrných dávek pyridoxinu (přes 2 g denně) může vzniknout závažná senzorická neuropatie s poruchami stability chůze a necitlivostí rukou. Příznaky jsou reverzibilní, po vysazení dojde k úpravě stavu do 6 měsíců, může přetrvávat svalová slabost.

5. FARMAKOLOGICKÉ VLASTNOSTI

5.1. Farmakodynamické vlastnosti

Farmakoterapeutická skupina: vitaminy, vitamin B1 v kombinaci s vitaminem B6 a/nebo B12
ATC kód: A11DB
Přípravek NeuroMax forte obsahuje kombinaci vitaminů skupiny B, které jsou rozpustné ve vodě. Hypovitaminózy bývají většinou komplexní, deficit jednotlivých vitaminů je vzácný vzhledem k jejich obsahu ve smíšené stravě. Při karenci vitaminů skupiny B vznikají poruchy na  všech  úrovních  metabolizmu,  projevující  se  především  neurologickými poruchami, alterací kůže a sliznic, gastrointestinálními poruchami apod. V organizmu se nedeponují  a  proto  se  jejich  nedostatečný přívod  projeví  relativně  brzo  rozvojem hypovitaminózy.
Vitamin B1 (thiamin, aneurin) – je ve fosforylované formě koenzymem karboxylázy. Jeho nedostatek vede k nedokonalému využití alfa-oxokyselin, což se projeví především poruchou metabolizmu sacharidů, které dodávají energii. Denní potřeby vitaminu B1 je 1-2 mg v závislosti na přívodu uhlovodanů ve stravě.

Vitamin B6 (pyridoxin) – je jednou ze tří forem vitaminu B6 (aderminu). V organizmu je ve své fosforylované formě koenzymem pro řadu enzymů, účastnících se na metabolizmu aminokyselin, uhlovodanů a mastných kyselin. Podílí se např. na konverzi tryptofanu na niacin či serotonin, na degradaci glykogenu na glukózo-1-fosfát, na konverzi oxalátu na


Strana 3 (celkem 5)

glycin, na syntéze kyseliny gamaaminomáselné (GABA) v CNS. Je nezbytný pro syntézu hemu, účastní se tvorby protilátek. Potřebná denní dávka vitaminu B6 je závislá na věku a na příjmu bílkovin ve stravě a u dospělých činní asi 2,2 mg denně.

Vitamin B12 (kyanokobalamin) – jako koenzym se účastní metabolizmu tuků, glycidů a nukleových kyselin. Nezbytný je pro růst a dělení buněk, pro normální erytropoézu a činnost nervových buněk, je růstovým faktorem mikroorganizmů. Nedostatek poškozuje především všechny rychle rostoucí, tj. DNA syntetizující tkáně. Doporučenou dávkou jsou 3-4 μg vitaminu B12.
5.2. Farmakokinetické vlastnosti

Vitaminy skupiny B se po perorálním podání rychle vstřebávají z gastrointestinálního traktu s vyjímkou malabsorbčního syndromu. Všechny léčivé látky procházejí placentární bariérou.

Thiamin se vstřebává většinou v duodenu, rozsáhle se distribuuje do většiny tkání, objevuje se i v mateřském mléce. V organizmu se neukládá. Močí se vyloučí jak nadměrné množství thiaminu přesahující potřebu organizmu, tak i jeho metabolity.

Pyridoxin je absorbován převážně v jejunu. V erytrocytech je konvertován na aktivní formy pyridoxalfosfát a v menší míře na pyridoxaminfosfát. Pyridoxalfosfát je plně vázán na plazmatické proteiny, pyridoxin se na ně neváže. Pyridoxin podléhá jaterní biotransformaci. Ukládá se v játrech, méně ve svalech a mozku. Celkové zásoby v těle se pohybují mezi 16- 27 mg, vylučuje se močí ve formě inaktivních metabolitů, převážně jako 4-pyridoxová kyselina. Je-li podán v nadbytku, vyloučí se převážně nezměněn ledvinami. Pyridoxin se vylučuje  do  mateřského  mléka.  Biologický  poločas  je  15-20  dnů.  Pyridoxin  je hemodialyzovatelný.

Kyanokobalamin je po perorální aplikaci absorbován ve spodní části tenkého střeva. V plazmě  je  vázán  na  speciální  proteiny  –  transkobalaminy.  Méně  než  10  % kyanokobalaminu se nachází v plazmě jako volný nebo slabě vázaný. Kyanokobalamin je ukládán hlavně v játrech, kde je více jak polovina jeho zásob v organizmu. Kobalaminy jsou vylučovány z enterohepatického cyklu do stolice a v menší míře ledvinami do moče. Biologický poločas je zhruba 6 dní, nadbytek se vyloučí převážně nezměněný močí.

5.3. Předklinické údaje vztahující se k bezpečnosti

Léčivé látky přípravku se běžně vyskytují v lidském organizmu.
Pokusy na zvířatech neprokázaly žádnou zvláštní toxicitu, ve fyziologických dávkách se nedají očekávat žádné mutagenní účinky.

6. FARMACEUTICKÉ ÚDAJE
6.1. Seznam pomocných látek
Jádro tablety: ethylcelulosa, magnesium-stearát
mikrokrystalická celulosa modifikovaný škrob


Strana 4 (celkem 5)

monohydrát kyseliny citronové kyselina stearová
natrium-citrát
koloidní bezvodý oxid křemičitý

Potahová vrstva:
hypromelosa makrogol 4000, polydextrosa oxid titaničitý

6.2. Inkompatibility

Nejsou známy

6.3. Doba použitelnosti

18 měsíců

6.4. Zvláštní opatření pro uchovávání

Uchovávejte při teplotě do 25 °C, v dobře uzavřeném obalu, aby byl přípravek chráněn před vlhkostí.

6.5. Druh obalu a obsah balení

Plastový kontejner (HDPE) s potiskem, odklopný plastový uzávěr (LDPE), odlamovací pojistný proužek, krabička
Velikost balení: 20, 30, 50, 100 tablet

6.6. Zvláštní opatření pro likvidaci přípravku
Veškerý nepoužitý přípravek nebo odpad musí být zlikvidován v souladu s místními požadavky.

7. DRŽITEL ROZHODNUTÍ O REGISTRACI

Vitabalans Oy, Varastokatu 8, 13 500 Hämeenlinna, Finsko

8. REGISTRAČNÍ ČÍSLO

86/032/04-C

9. DATUM PRVNÍ REGISTRACE / PRODLOUŽENÍ REGISTRACE

Datum první registrace: 18.2.2004
Datum posledního prodloužení registrace: 5.12.2012

10. DATUM REVIZE TEXTU

19. 2. 2018


Strana 5 (celkem 5)
