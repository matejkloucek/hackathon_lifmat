Tento dokument je odbornou informací k léčivému přípravku, který je předmětem specifického léčebného programu. Odborná informace byla předložena žadatelem o specifický léčebný program. Nejedná se o dokument schválený Státním ústavem pro kontrolu léčiv.

SOUHRN ÚDAJŮ O PŘÍPRAVKU

1.  NÁZEV PŘÍPRAVKU

Trandate 100 mg potahované tablety Trandate 200 mg potahované tablety Trandate 5 mg/ml injekční roztok
2.  KVALITATIVNÍ A KVANTITATIVNÍ SLOŽENÍ




Labetaloli hydrochloridum Pomocné látky:
Laktóza
Oranžová žluť (E110)
Hydroxid sodný nebo kyselina
chlorovodíková a voda pro injekce
Potahovaná tableta 100 mg
100 mg

14,625 mg
0,021 mg
----
Potahovaná tableta 200 mg
200 mg

29,25 mg
0,046 mg
----
Ampulka 20 ml
100 mg
----


q.s. 20 ml

Úplný seznam pomocných látek viz bod 6.1.


3.  LÉKOVÁ FORMA

Potahované tablety
Přípravek Trandate potahované tablety jsou dostupné ve formě oranžových, kruhových potahovaných tablet.

Injekční roztok
Přípravek Trandate 5 mg/ml injekční roztok je dostupný ve formě čirého bezbarvého roztoku v ampulkách z čirého skla typu I.
4.  KLINICKÉ ÚDAJE

4.1  Terapeutické indikace

Přípravek Trandate potahované tablety je indikován při:

-  Mírné nebo střední hypertenzi.
-  Těžké hypertenzi.
-  Hypertenzi v těhotenství.
-  Angině pectoris s koexistující hypertenzí.

Přípravek Trandate injekční roztok je indikován při:

-  Těžké hypertenzi, včetně těžké hypertenze v těhotenství, kdy je zásadní rychlá kontrola krevního tlaku.
-  Anestezii, při které je indikována hypotenzní technika


1

-  Hypertenzní epizodě po akutním infarktu myokardu.

Přípravek Trandate nemá nepříznivý účinek na renální funkce a je vhodný pro použití u hypertenzních pacientů s renální dysfunkcí.

4.2  Dávkování a způsob podání
Přípravek Trandate potahované tablety:

Dospělí:

Hypertenze: Léčba má být započata dávkou 100 mg dvakrát denně. V případě potřeby lze tuto dávku podávat postupně a zvyšovat o 100 mg, dvakrát denně, každých 2–14 dní. Krevní tlak mnoha pacientů je kontrolován dávkou 200 mg dvakrát denně a může být podáno až 400 mg dvakrát denně. Při těžké refrakterní hypertenzi bylo podáváno až 2 400 mg/den, rozdělených do 3 nebo 4 dávek.

Starší pacienti: Doporučená počáteční dávka je 50 mg dvakrát denně. Udržovací dávky, které jsou nižší než dávky potřebné pro mladé pacienty mají uspokojivě regulovat krevní tlak.

Hypertenze v těhotenství: Je-li to nutné, lze počáteční dávku 100 mg podávanou dvakrát denně zvýšit v týdenních intervalech o 100 mg. Závažnost hypertenze může vyžadovat dávkovací režim třikrát denně. Celková denní dávka 2 400 mg by neměla být překročena. U hospitalizovaných pacientů se závažnou hypertenzí může dojít ke zvýšení denní dávky.

Hypertenze koexistující s anginou pectoris: Dávka přípravku Trandate je stejná jako pro léčbu hypertenze.

Pro dlouhodobou kontrolu hypertenze po použití injekční formy přípravku Trandate má být zahájena perorální terapie podáním 100mg tablety dvakrát denně.
Pokud je přípravek Trandate potahované tablety podávám společně s jinými antihypertenzivy, např. s diuretiky, methyldopou atd., mohou se objevit aditivní hypotenzní účinky. U pacientů, kteří jsou léčeni těmito přípravky, a u kterých má dojít k jejich nahrazení přípravkem Trandate potahované tablety, by měla být zahájena léčba dávkou 100 mg dvakrát denně, za postupného ukončování předchozí léčby.
Náhlé vysazení klonidinu nebo betablokátorů se nedoporučuje.

Pediatrická populace: Bezpečnost a účinnost tohoto přípravku nebyla u dětí stanovena.

Přípravek Trandate injekční roztok:

Přípravek Trandate injekční roztok je indikován pro intravenózní použití u hospitalizovaných pacientů. Pacienti mají dostat lék vždy v poloze vleže na zádech nebo na levém boku.
V průběhu 3 hodin od intravenózního podání přípravku je třeba se vyvarovat vertikalizaci pacienta, protože by se mohla objevit závažná posturální hypotenze.

Dospělí:
Bolusová injekce: Pokud je důležité rychlé snížení krevního tlaku, má být podána dávka 50 mg intravenózní injekcí po dobu alespoň jedné minuty a pokud je to nutné, opakuje se tato dávka každých










2

5 minut až do dosažení uspokojivé odpovědi. Celková dávka by neměla překročit 200 mg. Maximální účinek se objeví obvykle v průběhu 5 minut a trvá obvykle 6 hodin, ale může přetrvávat až 18 hodin.

Intravenózní infuze: Má být podán roztok labetalolu o koncentraci 1 mg/ml tj. obsah dvou 20ml
ampulí (200 mg) zředěných do 200 ml pomocí infuzního roztoku chloridu sodného a glukózy nebo 5% infuzního roztoku glukózy.
Hypertenze v těhotenství: Infuze by měla být zahájena rychlostí 20 mg/h, poté se může dávka
zdvojnásobit každých 30 minut až do dosažení uspokojivé odpovědi nebo do dosažení dávky 160 mg/h. Zřídka mohou být nutné vyšší dávky.
Hypertenzní epizody po akutním infarktu myokardu: Infuze by měla být zahájena rychlostí 15 mg/h a postupně zvyšována až k maximální rychlosti 120 mg/h v závislosti na kontrole krevního tlaku.

Hypertenze způsobená jinými příčinami: Infuze o rychlosti přibližně 2 mg/min až do dosažení uspokojivé odpovědi, pak lze podávání ukončit. Účinná dávka je obvykle 50–200 mg, ale někdy mohou být nutné i vyšší dávky, zvláště u pacientů s feochromocytomem. Rychlost infuze může být upravena podle klinické odpovědi a uvážení lékaře.

Je žádoucí sledovat krevní tlak a srdeční frekvenci po podání injekce a během infuze. U většiny
pacientů dochází k malému poklesu srdeční frekvence; těžká bradykardie je vzácná a lze ji regulovat intravenózní injekcí 1–2 mg atropinu. Respirační funkce by měly být sledovány zejména u pacientů se známou poruchou těchto funkcí.
Jakmile je krevní tlak přiměřeně snížen bolusem nebo infuzí labetalolu, měla by léčba pokračovat podáváním tablet Trandate s počáteční dávkou 100 mg dvakrát denně.

Přípravek Trandate byl podáván pacientům s nekontrolovanou hypertenzí, kteří již užívali jiná hypotenziva, včetně betablokátorů, bez nežádoucích účinků.

Hypotenzní anestézie: Anestezie by měla být prováděna pomocí standardních přípravků, (např.
thiopental sodný) a následně se udržuje pomocí oxidu dusného a kyslíku s halotanem nebo bez něj. Doporučená počáteční injekční dávka labetalolu je 10–20 mg intravenózně, v závislosti na věku a stavu pacienta. Pacienti, u nichž je halotan kontraindikován, obvykle vyžadují vyšší počáteční dávku přípravku (25–30 mg). Pokud není dosaženo uspokojivé hypotenze po 5 minutách, zvyšuje se dávka o 5–10 mg, až do dosažení požadované hodnoty krevního tlaku.

Halotan a labetalol účinkují synergicky, proto by koncentrace halotanu neměla překročit 1–1,5%, jinak by mohlo dojít k významnému poklesu krevního tlaku.
Po injekci přípravku Trandate může být krevní tlak obvykle rychle a snadno upravován změnou koncentrace halotanu a/nebo polohováním lůžka. Průměrná délka hypotenze po podání 20–25 mg přípravku je 50 minut.
Hypotenze indukovaná injekčním labetalolem je rychle reverzibilní po podání atropinu v dávce 0,6 mg a přerušení podávání halotanu.

Pokud je nutná asistovaná nebo kontrolovaná ventilace, může být použit tubokurarin nebo pankuronium. Intermitentní ventilace pozitivním přetlakem může způsobit další prohloubení hypotenze způsobené injekčním labetalolem a/nebo halotanem.
Děti: Bezpečnost a účinnost tohoto přípravku u dětí nebyla stanovena.

4.3  Kontraindikace

Přípravek Trandate je kontraindikován u AV bloku II. nebo III. stupně, kardiogenního šoku a dalších stavů spojených se závažnou a prolongovanou hypotenzí nebo závažnou bradykardií.

3

Betablokátory, ani kardioioselektivní, by neměly být podávány pacientům s astmatem nebo s anamnézou obstrukční choroby plicní.

Labetalol je kontraindikován u pacientů se známou přecitlivělostí na účinnou látku.

Pokud periferní vazokonstrikce ukazuje na nízký srdeční výdej, je použití injekční formy tohoto přípravku ke kontrole hypertenzních epizod po akutním infarktu myokardu kontraindikováno.
4.4  Zvláštní upozornění a opatření pro použití

Velmi vzácně bylo zaznamenáno závažné hepatocelulární poškození způsobené léčbou labetalolem. Jaterní poškození je obvykle reverzibilní a objevuje se jak u krátkodobé, tak i dlouhodobé léčby. Při objevení se prvních známek nebo příznaků jaterní dysfunkce by měla být provedena odpovídající laboratorní vyšetření. Pokud je jaterní poškození potvrzeno laboratorními testy, nebo pokud se u
pacienta objeví ikterus, měla by být léčba labetalolem ukončena a už se znovu nezahajuje.

Je-li labetalol používán současně s antiarytmiky třídy I nebo s blokátory kalciových kanálů verapamilového typu, je třeba postupovat opatrně.
Riziko anafylaktické reakce: pacienti s anamnézou závažné anafylaktické reakce na různé alergeny mohou být při užívání betablokátorů citlivější na opakované intervence, ať už náhodné, diagnostické nebo terapeutické. Tito pacienti nemusí na obvyklou dávku adrenalinu, užívanou při alergické reakci, odpovídat

Sportovci mají být upozorněni, že tento léčivý přípravek obsahuje složku, která může ovlivnit výsledek dopingového testu jako pozitivní.

Přípravek Trandate potahované tablety:
Při podávání léků blokujících beta-adrenergní receptory byly zaznamenány případy kožní vyrážky a/nebo suchých očí. Zaznamenaná incidence je nízká a ve většině případů příznaky odezněly s
ukončením léčby. Pokud se objeví jakákoli podobná jinak nevysvětlitelná reakce, mělo by se zvážit postupné ukončení léčby.

Zvláštní pozornost by měla být věnována pacientům se srdečním selháním nebo s nízkou systolickou funkcí levé komory. Srdeční selhání by mělo být upraveno odpovídající terapií před použitím labetalolu.

Není nutné přerušit léčbu tabletami Trandate před zahájením anestezie, ale pacientům se má před
úvodem do anestezie aplikovat i.v. atropin. Labetalol může prohlubovat hypotenzní účinky halotanu.

Pacienti, zejména pacienti s ischemickou chorobou srdeční, by neměli náhle přerušit terapii přípravkemTrandate.

Tento přípravek může vyvolat alergické reakce, protože obsahuje oranžovou žluť S (E110). Může vyvolat astma, zejména u pacientů alergických na kyselinu acetylsalicylovou.

Tento léčivý přípravek obsahuje laktózu. Pacienti s dědičnou intolerancí galaktózy, Lappovým deficitem laktázy (nedostatek pozorovaný u některých Laponských populací) nebo malabsorpcí glukózy nebo galaktózy by tento přípravek neměli užívat.
Přípravek Trandate injekční roztok:

Pacienti s nízkou srdeční rezervou by měli být před zahájením léčby intravenózním labetalolem
stabilizováni podáním kardioglykosidů a diuretik a v průběhu léčby mají být pečlivě monitorováni.





4

Intravenózní podání přípravku Trandate nemusí být před zahájením anestezie ukončeno, ale pacientům se má před úvodem do anestezie aplikovat iintravenózně atropin. Labetalol může prohlubovat
hypotenzní účinky halotanu.
V průběhu anestezie může přípravek Trandate maskovat kompenzační fyziologické reakce na náhlé krvácení (tachykardie a vazokonstrikce). Zvýšená pozornost proto musí být věnována krevním ztrátám a udržování krevního objemu.
4.5  Interakce s jinými léčivými přípravky a jiné formy interakce

Labetalol fluoreskuje v alkalickém roztoku při excitační vlnové délce 334 nanometrů a při fluorescenční vlnové délce 412 nanometrů a může proto interferovat s vyšetřením určitých fluorescenčních látek včetně katecholaminů.

Přítomnost metabolitů labetalolu v moči může vést k falešně pozitivnímu zvýšení hladin močových katecholaminů, metanefrinu, normetanefrinu a kyseliny vanilmandlové (VMA), pokud jsou měřeny fluorescenčními nebo fotometrickými metodami. Při screeningu pacientů s podezřením na feochromocytom léčených labetalol hydrochloridem by měla být ke stanovení hladin katecholaminů užita specifická metoda, jako je např. vysoce výkonná kapalinová chromatografie s extrakcí pevné fáze.

Přípravek Trandate potahované tablety:
Současné podávání tablet labelatolu s tricyklickými antidepresivy může zvýšit výskyt tremoru. Cimetidin může zvýšit biologickou dostupnost labetalolu a při jeho perorálním dávkování je třeba postupovat s opatrností.

4.6  Fertilita, těhotenství a kojení

Ačkoli u zvířat nebyly prokázány žádné teratogenní účinky, měl by být přípravek Trandate v prvním trimestru těhotenství podáván pouze pokud jeho přínos převýší jeho potenciální riziko.

Labetalol prochází u lidí placentární bariérou, a proto by se mělo pamatovat na možné následky alfa a beta-adrenergní blokády u plodu a novorozence. Vzácně byla zaznamenána perinatální a neonatální tíseň (bradykardie, hypotenze, respirační útlum, hypoglykemie, hypotermie). Někdy se tyto příznaky rozvinou jeden až dva dny po narození. Odpověď na podpůrná opatření (např. i.v. podání tekutin a
glukózy) je obecně promptní, ale u závažné preeklampsie, zvláště po prolongovaném i.v. podávání labetalolu, může být zotavení pomalejší. To může být způsobeno nedostatečným jaterním metabolismem u předčasně narozených dětí.
Bylo zaznamenáno intrauterinní a neonatální úmrtí, ale měly zde vliv i další léky (např. vazodilatancia, látky způsobující respirační útlum) a faktory jako preeklampsie, intrauterinní růstová retardace a nezralost plodu.

Tyto klinické zkušenosti ale varují před neuváženým dlouhodobým podáváním vysokých dávek labetalolu a odkládáním porodu a před současným podáváním hydralazinu.

Přípravek Trandate se vylučuje do mateřského mléka, ale u kojených dětí nebyly hlášeny žádné nežádoucí účinky.
4.7  Účinky na schopnost řídit a obsluhovat stroje

Není relevantní.

4.8  Nežádoucí účinky

Byly popsány vzácné případy přecitlivělosti, vyrážky, svědění, angioedému a dušnosti.




5

Vzácně se vyskytly zvýšené hodnoty testů jaterních funkcí, žloutenka (hepatocelulární i cholestatická), hepatitida a jaterní nekróza. Tyto příznaky obvykle po ukončení léčby vymizí.

Byly popsány případy bradykardie a srdeční blokády.

Každá cesta podání může mít také následující nežádoucí účinky:
Přípravek Trandate potahované tablety:

Většina nežádoucích účinků je přechodná a objevuje se během prvních týdnů léčby. Patří k nim bolesti hlavy, únava, závratě, deprese a letargie, nazální kongesce, pocení a vzácně otoky kotník.

Posturální hypotenze je vzácná, výjimkou je výskyt po podání velmi vysokých dávek nebo pokud je počáteční dávka příliš vysoká nebo pokud se dávky zvyšují příliš rychle.

Na začátku léčby mohou někteří pacienti pociťovat pocit brnění na pokožce hlavy, obvykle dočasné. Při léčbě hypertenze v těhotenství byly popsány třesy.
Byly popsány případy akutní retence moči, obtíže s močením, ejakulačního selhání, bolesti v epigastriu, nevolnost a zvracení.

Pozitivní antinukleární protilátky, které nejsou spojeny s tímto onemocněním, se objevily jen vzácně, stejně jako vzácné případy systémového lupus erythematodes a velmi vzácně poléková horečka.

Velmi vzácně byly popsány případy toxické myopatie. Vzácně se objevila erupce lichenoidů.
Byly hlášeny případy rozmazaného vidění, podráždění očí a křeče, ačkoli to nemusí nutně souviset s podáváním přípravku Trandate.

Přípravek Trandate injekční roztok:
Přípravek je obecně dobře tolerován. Posturální hypotenze se může objevit u pacientů, kterým je umožněna vertikalizace v průběhu 3 hodin od podání přípravku.

Byly popsány některé případy nazální kongesce.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

Očekávají se závažné kardiovaskulární nežádoucí účinky, například závažná posturální hypotenze a občas bradykardie. Pacienti by měli být udržováni v poloze vleže na zádech se zvednutými dolními končetinami. Výplach žaludku nebo vyvolání zvracení je efektivní během prvních hodin po požití (v případě tabletové formy). U srdečního selhání se podají srdeční glykosidy a diuretika; při
bronchospasmu se podávají inhalační beta-2-mimetika. Ke zmírnění bradykardie má být podán
intravenózní atropin v dávce 0,25 až 0,3 mg. Ke zlepšení cirkulace se doporučuje intravenózní podání

6

noradrenalinu (upřednostňuje se před isoprenalinem) v úvodní dávce 5 až 10 mikrogramů, která se následně opakuje v závislosti na klinické odpovědi.
Jako alternativa může být podán noradrenalin v infuzi rychlostí 5 mikrogramů za minutu až do dosažení uspokojivé odpovědi.
Při závažném předávkování může být nutné intravenózní podání glukagonu: iniciální bolusová dávka 5 až 10 mg v injekčním roztoku chloridu sodného nebo glukózy má následovat intravenózní infuzí rychlostí 5 mg/h nebo rychlostí dostatečnou k udržení srdečního výdeje.
Po masivním perorálním předávkování labetatolem bylo zaznamenáno oligurické renální selhání.
V jednom případě podání dopaminu ke zvýšení krevního tlaku pravděpodobně zhoršilo renální selhání.

Pomocí hemodialýzy je z cirkulace odstraněno méně než 1 % labetalol hydrochloridu.

5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: alfa a beta blokátory, ATC kód: C07AG

Přípravek Trandate snižuje krevní tlak blokádou periferních arteriolárních alfa-adrenoreceptorů, což vede ke snížení periferní rezistence a současnou beta blokádou brání srdce proti reflexní sympatické odpovědi, která by se jinak následovala. V klidu ani po mírné fyzické zátěži není srdeční výdej nijak
významně redukován. Zvýšení systolického krevního tlaku během cvičení je snížené, ale odpovídající změny diastolického krevního tlaku jsou v podstatě normální.
U pacientů s hypertenzí s koexistující anginou pectoris vede snížení periferní cévní rezistence ke
snížení zátěže myokardu a k nižším nárokům na spotřebu kyslíku. Očekává se, že oba tyto účinky budou přínosem pro hypertenzní pacienty a pacienty s koexistující angínou.
5.2  Farmakokinetické vlastnosti

Labetalol se rychle vstřebává z gastrointestinálního traktu a dosahuje maximální plazmatické hladiny 1–2 hodiny po perorálním podání. Dochází k významnému metabolismu při prvním průchodu játry, což vede k biologické dostupnosti přibližně 25 %, ačkoli existuje značná variabilita.

Plazmatický poločas labetalolu je přibližně 4 hodiny. Přibližně 50 % labelatolu v krvi je vázáno na plazmatické proteiny. Labetalol je metabolizován především prostřednictvím konjugace na inaktivní
glukuronidové matabolity. Glukuronidové matabolity jsou vylučovány jak močí, tak prostřednictvím žluči do stolice. Labetalol prochází placentární bariérou a je vylučován do mateřského mléka.

Ve studiích na zvířatech bylo zjištěno, že pouze zanedbatelné množství léčiva prochází hematoencefalickou bariérou.

6.  FARMACEUTICKÉ ÚDAJE

6.1  Seznam pomocných látek

Přípravek Trandate potahované tablety
Laktóza
Mikrokrystalická celulóza Stearan hořečnatý
Hypromelóza Benzoát sodný
Oxid titaničitý (E171) Oranžová žluť S (E110)

7

Přípravek Trandate injekční roztok
Hydroxid sodný (pro úpravu pH)
Kyselina chlorovodíková (pro úpravu pH) Voda pro injekci
6.2  Inkompatibility

Přípravek Trandate injekční roztok je inkompatibilní s roztokem hydrogenuhličitanu sodného 4,2 %.

6.3  Doba použitelnosti
Přípravek Trandate potahované tablety: 3 roky při teplotě do 30 °C. Přípravek Trandate injekční roztok: 4 roky.
6.4  Zvláštní opatření pro uchovávání

Přípravek Trandate injekční roztok má být chráněn před světlem.

6.5  Druh obalu a obsah balení
Přípravek Trandate 100 mg potahované tablety a přípravek Trandate 200 mg potahované tablety jsou dodávány v baleních po 30 tabletách, s uzávěrem z polyethylenu.

Přípravek Trandate injekční roztok je dodáván v balení po 5 lahvičkách z čirého skla typu I o objemu 20 ml.
6.6  Zvláštní opatření pro likvidaci přípravku a pro zacházení s ním

Tablety přípravku Trandate se mají podávat s jídlem.

Přípravek Trandate injekční roztok je kompatibilní s následujícími infuzními roztoky: 5% roztok glukózy
0,18% chlorid sodný a 4% glukóza
0,3% chlorid draselný a 5% glukóza Ringerův laktátový roztok
Nepoužité roztoky by měly být zlikvidovány 24 hodin po přípravě.

Ukázalo se, že injekční roztok přípravku Trandate je inkompatibilní s injekčním roztokem hydrogenuhličitanu sodného 4,2 %.
7.  DRŽITEL ROZHODNUTÍ O REGISTRACI

Kern Pharma, S.L.
Polígolo Ind. Colón II C/Venus, 72
08228 Terrassa (Barcelona)

8.  REGISTRAČNÍ ČÍSLO(A)

Trandate 100 mg potahované tablety: 54.527
Trandate 200 mg potahované tablety: 54.528
Trandate 5 mg/ml injekční roztok: 55.318



8

9.  DATUM PRVNÍ REGISTRACE/PRODLOUŽENÍ REGISTRACE

Trandate 100 mg potahované tablety: Prosinec 1978 Trandate 200 mg potahované tablety: Prosinec 1978 Trandate 5 mg/ml injekční roztok: Březen 1981


10.  DATUM REVIZE TEXTU

Červenec 2001


































































9
