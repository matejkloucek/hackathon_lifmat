Sp.zn.sukls118427/2020
SOUHRN ÚDAJŮ O PŘÍPRAVKU

1. NÁZEV PŘÍPRAVKU
MEDOVERT 20 mg/40 mg tablety

2. KVALITATIVNÍ A KVANTITATIVNÍ SLOŽENÍ
Jedna tableta obsahuje cinnarizinum 20 mg a dimenhydrinatum 40 mg.
Úplný seznam pomocných látek viz bod 6.1.

3. LÉKOVÁ FORMA
Tableta
Bílé až téměř bílé, kulaté, bikonvexní tablety o průměru 8 mm.

4. KLINICKÉ ÚDAJE
4.1 Terapeutické indikace
•  Léčba symptomů vertiga různého původu
MEDOVERT je indikován u dospělých.
4.2 Dávkování a způsob podání
Dávkování
Dospělí
Jedna tableta 3x denně
Délka léčby obvykle nemá přesáhnout 4 týdny. Lékař rozhodne, zda je žádoucí léčbu prodloužit.
Starší pacienti
Dávkování je stejné jako u dospělých.
Porucha funkce ledvin
•  MEDOVERT má být podáván s opatrností pacientům s lehkou až středně těžkou poruchou funkce
ledvin.
•  MEDOVERT nemá být podáván pacientům s clearance kreatininu ≤ 25 ml/min (těžká porucha
funkce ledvin).
Porucha funkce jater
Studie na pacientech s poruchou funkce jater nejsou k dispozici. MEDOVERT nemá být podáván
pacientům s těžkou poruchou funkce jater.
Pediatrická populace
Bezpečnost a účinnost přípravku MEDOVERT u dětí a dospívajících ve věku do 18 let nebyla stanovena. Nejsou dostupné žádné údaje.
Způsob podání Perorální podání
Tablety MEDOVERT se užívají po jídle a zapíjejí se trochou tekutiny.

1/7

4.3 Kontraindikace
•  Hypersenzitivita na léčivé látky, difenhydramin nebo jiná antihistaminika podobné struktury nebo
na kteroukoli pomocnou látku uvedenou v bodě 6.1.
•  Difenhydramin je zcela vylučován ledvinami, proto pacienti s těžkou poruchou funkce ledvin byli z klinického programu vyloučeni. MEDOVERT nesmí být podáván pacientům s clearance kreatininu ≤ 25 ml/min (těžká porucha funkce ledvin).
•  Protože jsou obě léčivé látky přípravku MEDOVERT ve velké míře metabolizovány jaterními enzymy cytochromu P450, plazmatické koncentrace nezměněných léků a jejich poločasy se zvyšují u pacientů s těžkým poškozením jater. Tato skutečnost byla prokázána pro difenhydramin u pacientů s cirhózou. MEDOVERT proto nesmí být podáván pacientům s těžkým poškozením jater.
•  MEDOVERT nesmí být podáván pacientům s glaukomem s uzavřeným úhlem, epilepsií, při podezření na zvýšený intrakraniální tlak, při zneužívání alkoholu a v případě retence moči v důsledku uretroprostatických obtíží.
4.4  Zvláštní upozornění a opatření pro použití
•  Cinnarizin/dimenhydrinát významně nesnižuje krevní tlak, pacientům s hypotenzí však má být podáván s opatrností.
•  MEDOVERT se má užívat po jídle, aby se minimalizovalo podráždění žaludku.
•  MEDOVERT má být podáván s opatrností pacientům se stavy, které mohou být zhoršeny anticholinergní terapií, jako je zvýšení nitroočního tlaku, pyloroduodenální obstrukce, hypertrofie prostaty, hypertenze, hypertyreóza nebo závažná ischemická choroba srdeční.
•  MEDOVERT má být podáván s opatrností pacientům s Parkinsonovou nemocí.
4.5  Interakce s jinými léčivými přípravky a jiné formy interakce
Studie interakcí nebyly provedeny.
•  Anticholinergní a sedativní účinky cinnarizin/dimenhydrinátu mohou být potencovány inhibitory
monoaminooxidázy.
•  Prokarbazin může zvýšit účinek přípravku MEDOVERT.
•  Stejně jako jiná antihistaminika, MEDOVERT může zesilovat sedativní účinky látek tlumících CNS včetně alkoholu, barbiturátů, opioidních analgetik a sedativ. Pacienti mají být poučeni, aby se vyhýbali požívání alkoholických nápojů. MEDOVERT může také zvýšit účinek antihypertenziv, efedrinu a anticholinergik jako je atropin, a tricyklických antidepresiv.
•  MEDOVERT může maskovat ototoxické symptomy spojené s aminoglykosidovými antibiotiky a reakci pokožky na alergenové kožní testy.
•  Je třeba se vyhnout současnému podávání léčivých přípravků, které prodlužují QT interval na EKG
(např. antiarytmika třídy Ia a III).
•  Informace o možných farmakokinetických interakcích s cinnarizinem, difenhydraminem a jinými léčivými přípravky jsou omezené. Difenhydramin inhibuje metabolismus enzymu CYP2D6 a je třeba opatrnosti, pokud je MEDOVERT užíván v kombinaci se substráty tohoto enzymu, zejména těmi s úzkým terapeutickým rozmezím.








2/7

4.6  Fertilita, těhotenství a kojení
Těhotenství
Bezpečnost přípravku MEDOVERT v těhotenství nebyla stanovena. Studie na zvířatech jsou z hlediska posouzení účinků na průběh těhotenství, embryonální/fetální vývoj a postnatální vývoj nedostatečné (viz bod 5.3). Teratogenní riziko jednotlivých léčivých látek dimenhydrinátu/difenhydraminu a cinnarizinu je nízké. Ve studiích na zvířatech nebyly pozorovány teratogenní účinky.
Neexistují žádné údaje o použití přípravku MEDOVERT u těhotných žen. Studie reprodukční toxicity na zvířatech jsou nedostatečné (viz bod 5.3).
Na základě zkušeností u člověka je dimenhydrinát podezřelý z oxytocinového účinku a může zkrátit
porod.
Podávání přípravku MEDOVERT v těhotenství se nedoporučuje. Kojení
Dimenhydrinát a cinnarizin jsou vylučovány do mateřského mléka. MEDOVERT se během kojení nemá užívat.
Fertilita
Není známo.
4.7  Účinky na schopnost řídit a obsluhovat stroje
MEDOVERT může mít malý vliv na schopnost řídit nebo obsluhovat stroje.
MEDOVERT může způsobit ospalost, a to zejména na začátku léčby. Takto ovlivnění pacienti nesmí řídit ani obsluhovat stroje.
4.8 Nežádoucí účinky
Nejčastěji se vyskytující nežádoucí účinky v klinických studiích jsou somnolence (včetně ospalosti, únavy, vyčerpanosti, omámení) u asi 8 % pacientů a sucho v ústech vyskytující se asi u 5 % pacientů. Tyto reakce jsou obvykle mírné a vymizí během několika dnů, i když se v léčbě pokračuje. Četnost výskytu nežádoucích účinků spojených s přípravkem MEDOVERT v klinických studiích a po spontánních hlášeních jsou uvedeny v následující tabulce.
Tabulkový seznam nežádoucích účinků:

Četnost výskytu nežádoucích účinků


Poruchy krve a lymfatického systému


Poruchy imunitního systému

Poruchy nervového systému
Časté
≥1/100 až <1/10











somnolence bolest hlavy
Méně časté
≥1/1000 až <1/100











parestézie amnézie tinnitus tremor
Vzácné
≥1/10000 až
<1/1000






hypersenzitivní reakce (např. kožní reakce)
Velmi vzácné
<1/10000

leukopenie trombopenie
aplastická
anemie


3/7

Četnost výskytu nežádoucích účinků





Poruchy oka
Gastrointestinální
poruchy


Poruchy kůže
a podkožní tkáně
Poruchy ledvin a močových cest
Časté
≥1/100 až <1/10






sucho v ústech abdominální
bolest
Méně časté
≥1/1000 až <1/100

nervozita křeče

dyspepsie nauzea průjem
pocení vyrážka
Vzácné
≥1/10000 až
<1/1000



zrakové poruchy




fotosenzitivita

opožděný začátek močení
Velmi vzácné
<1/10000

Další nežádoucí účinky spojené s dimenhydrinátem a cinnarizinem (četnost z dostupných údajů
nelze určit)
dimenhydrinát
•  paradoxní dráždivost (zejména u dětí)
•  zhoršení glaukomu s uzavřeným úhlem
•  reverzibilní agranulocytóza
cinnarizin
•  zácpa
•  přibývání na váze
•  tlak na hrudi
•  cholestatická žloutenka
•  extrapyramidové symptomy
•  kožní reakce podobné lupusu
•  lichen planus
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek






4/7

4.9 Předávkování
Symptomy
Mezi  příznaky  předávkování  přípravkem  MEDOVERT  patří  ospalost,  závrať  a  ataxie s anticholinergními účinky, jako jsou sucho v ústech, zarudnutí obličeje, rozšíření zornic, tachykardie, horečka, bolest hlavy a retence moči. Mohou se objevit křeče, halucinace, vzrušenost, respirační deprese, hypertenze, třes a koma, zejména v případě masivního předávkování.
Léčba
Obecná podpůrná opatření mají být použita k léčbě respirační insuficience nebo oběhového selhání. Doporučuje se výplach žaludku izotonickým roztokem chloridu sodného. Tělesná teplota má být pečlivě sledována, jelikož v důsledku intoxikace antihistaminikem, zvláště u dětí, může vzniknout horečka.
Příznaky podobné křečím mohou být zvládnuty opatrnou aplikací krátkodobě působícího barbiturátu. V případech  výrazných  centrálně-anticholinergních  účinků  má  být  podán  fysostigmin  (po fysostigminovém testu) pomalu intravenózně (nebo, pokud je to nutné, intramuskulárně): 0,03 mg/kg tělesné hmotnosti (dospělí maximálně 2 mg, děti maximálně 0,5 mg).
Dimenhydrinát je dialyzovatelný, avšak léčba předávkování tímto způsobem je považována za nedostatečnou. Dostatečné eliminace může být dosaženo pomocí hemoperfuze s použitím aktivního uhlí. Nejsou k dispozici žádné údaje týkající se dialyzovatelnosti cinnarizinu.

5. FARMAKOLOGICKÉ VLASTNOSTI
5.1 Farmakodynamické vlastnosti
Farmakoterapeutická skupina: Antivertiginóza, kombinace s cinnarizinem; ATC kód: N07CA52
Dimenhydrinát,  chlortheofylinová  sůl  difenhydraminu,  působí  jako  antihistaminikum s anticholinergními (antimuskarinovými) vlastnostmi, vyvolává parasympatolytický a centrálně tlumivý účinek. Tato látka vykazuje antiemetické a antivertiginózní účinky prostřednictvím ovlivňování chemorecepční spouštěcí zóny v oblasti 4. komory. Dimenhydrinát tedy působí převážně na centrální vestibulární systém.
Vzhledem k jeho antagonistickému účinku vůči vápníku působí cinnarizin zejména jako vestibulární sedativum prostřednictvím inhibice přílivu vápníku do vestibulárních senzorických buněk. Cinnarizin tedy působí převážně na periferii vestibulárního systému.
Je známo, že cinnarizin i dimenhydrinát jsou látky účinné při léčbě závrati. Kombinovaný přípravek je
ve studované populaci účinnější než jednotlivé látky. Přípravek nebyl hodnocen u kinetózy.
5.2 Farmakokinetické vlastnosti
Absorpce a distribuce
Dimenhydrinát  po  perorálním  podání  rychle  uvolňuje  difenhydraminovou  část  molekuly. Difenhydramin a cinnarizin se rychle vstřebávají z gastrointestinálního traktu. Maximální koncentrace cinnarizinu a difenhydraminu v plazmě (Cmax) je u člověka dosaženo během 2–4 hodin. Plazmatické poločasy eliminace obou látek jsou v rozsahu 4–5 hodin, ať jsou podávány samostatně nebo jako součást kombinovaného přípravku.
Biotransformace
Cinnarizin a difenhydramin jsou ve velké míře metabolizovány v játrech. Metabolismus cinnarizinu zahrnuje hydroxylační reakce, které jsou částečně katalyzované enzymem CYP2D6 a N-dealkylačními reakcemi nízké CYP enzymatické specifity. Hlavní cestou metabolismu difenhydraminu je sekvenční N-demethylace terciárního aminu. Studie na lidských jaterních mikrosomech in vitro ukazují na zapojení různých enzymů CYP, včetně CYP2D6.


5/7

Eliminace
Cinnarizin je vylučován převážně stolicí (40–60 %) a v menší míře i močí, převážně ve formě metabolitů konjugovaných s kyselinou glukuronovou. Hlavní cesta eliminace difenhydraminu je močí, převážně ve formě metabolitů, převládajícím metabolitem (40–60 %) je deaminovaná sloučenina kyselina difenylmethoxyoctová.
5.3  Předklinické údaje vztahující se k bezpečnosti
Neklinické údaje získané na základě konvenčních farmakologických studií toxicity po opakovaném podávání s kombinací cinnarizin a dimenhydrinát, fertility s cinnarizinem nebo dimenhydrinátem, embryonálního/fetálního vývoje s dimenhydrinátem a teratogenity s cinnarizinem neodhalily žádné zvláštní riziko pro člověka. V jedné studii na potkanech cinnarizin snížil velikost vrhu, zvýšil počet vstřebaných plodů a snížil porodní hmotnost mláďat.
Genotoxický a karcinogenní potenciál kombinace cinnarizin/dimenhydrinát nebyl plně vyhodnocen.

6. FARMACEUTICKÉ ÚDAJE
6.1 Seznam pomocných látek
Mikrokrystalická celulosa Sodná sůl kroskarmelosy Kukuřičný škrob Hypromelosa
Koloidní bezvodý oxid křemičitý
Mastek Magnesium-stearát
6.2 Inkompatibility
Neuplatňuje se.
6.3 Doba použitelnosti
3 roky
6.4 Zvláštní opatření pro uchovávání
Tento léčivý přípravek nevyžaduje žádné zvláštní podmínky uchovávání.
6.5  Druh obalu a obsah balení
Krabičky obsahují 20, 30, 50 a 100 tablet.
Tablety jsou baleny do PA-Al-PVC/Al blistrů obsahujících 10 tablet. Na trhu nemusí být všechny velikosti balení.
6.6  Zvláštní opatření pro likvidaci přípravku a pro zacházení s ním
Veškerý nepoužitý léčivý přípravek nebo odpad musí být zlikvidován v souladu s místními požadavky.

7. DRŽITEL ROZHODNUTÍ O REGISTRACI
MEDOCHEMIE Ltd., 1-10 Constantinoupoleos Street, 3011 Limassol, Kypr


6/7

8. REGISTRAČNÍ ČÍSLO/REGISTRAČNÍ ČÍSLA
20/064/18-C

9. DATUM PRVNÍ REGISTRACE/PRODLOUŽENÍ REGISTRACE
Datum první registrace: 9. 5. 2019
Datum posledního prodloužení registrace:

10. DATUM REVIZE TEXTU
13. 7. 2020











































7/7
