sp.zn.sukls391416/2017

SOUHRN ÚDAJŮ O PŘÍPRAVKU (SPC)

1.   NÁZEV PŘÍPRAVKU
MENOPUR 75 IU prášek a rozpouštědlo pro injekční roztok



2.   KVALITATIVNÍ A KVANTITATIVNÍ SLOŽENÍ
Jedna lahvička s práškem obsahuje vysoce čištěný menotropinum (vysoce čištěný humánní menopauzální gonadotropin, HMG) odpovídající 75 IU FSH (folikul stimulující hormon) a 75 IU LH (luteinizační hormon).

V přípravku MENOPUR je přítomen lidský choriový gonadotropin (hCG), hormon vyskytující se přirozeně v moči postmenopauzálních žen, který je hlavním nositelem LH aktivity.

Menotropin se získává z lidské moči.
Úplný seznam pomocných látek viz bod 6.1.

3.   LÉKOVÁ FORMA
Prášek a rozpouštědlo pro injekční roztok
Léčivá látka      bílý až téměř bílý lyofilizovaný prášek Rozpouštědlo      čirý bezbarvý roztok

4.   KLINICKÉ ÚDAJE
4. 1.  Terapeutické indikace

MENOPUR 75 IU je určen pro léčbu neplodnosti v následujících klinických situacích:
MENOPUR 75 IU je indikován pro léčbu žen, které podstupují asistovanou reprodukci, u kterých má dojít k rozvoji vícečetných folikulů a u žen s anovulací (včetně syndromu polycystických ovárií), které neodpovídají na léčbu klomifen-citrátem.
Řízená ovariální hyperstimulace vedoucí k rozvoji vícečetných folikulů pro asistované reprodukční technologie (ART), (např. oplodnění in vitro/přenos embrya (IVF/ET), přenos gamet uvnitř vejcovodu (GIFT) a intracytoplasmická injekce spermií (ICSI)).

MENOPUR 75 IU je rovněž určen pro léčbu:
-  Sterilita u žen s hypo- nebo normogonadotropní ovariální insuficiencí: stimulace růstu
folikulu.
-  Sterilita  u  mužů  s  hypo-  nebo  normogonadotropním  hypogonadismem,  stimulace
spermatogeneze (v kombinaci s HCG - humánním choriogonadotropinem)

4. 2.  Dávkování a způsob podávání


1/10

Léčba s přípravkem MENOPUR se může uskutečnit pod dohledem lékařů, kteří jsou zcela seznámeni
s problémy neplodnosti a jejich léčbou.

Sterilita u žen
Dávkování HMG pro vyvolání růstu folikulu je u normo- nebo hypogonadotropních žen individuální. Závisí na reakci vaječníku, která by měla být kontrolována ultrazvukovým vyšetřením vaječníků a měřením hladin estradiolu. Pokud je dávka HMG pro léčenou pacientku příliš vysoká, může dojít k mnohonásobnému jednostrannému i oboustrannému růstu folikulu.
Přípravek se podává intramuskulárně nebo subkutánně. Obvykle se léčba zahajuje denní dávkou odpovídající 75 - 150 IU FSH. Pokud vaječníky nereagují, je možno dávku postupně zvyšovat, dokud se nezvýší sekrece estradiolu a nedojde k evidentnímu růstu folikulu. V léčbě dávkou, při které k růstu folikulu došlo, se pokračuje, dokud není dosaženo předovulační hladiny estradiolu v krvi. Jestliže se hladina zvyšuje příliš rychle, je nutno dávku snížit.
K vyvolání ovulace se podává intramuskulárně 5 000 nebo 10 000IU HCG 1 až 2 dny po posledním podání HMG.
Po podání příliš vysoké dávky HMG pro daného pacienta, může následující podání HCG způsobit nechtěnou hyperstimulaci vaječníků.

Způsob podání
MENOPUR 75 IU je určen pro subkutánní (s.c.) a intramuskulární (i.m.) aplikaci po rozpuštění lyofilizovaného prášku v přiloženém rozpouštědle Prášek musí být rozředěn těsně před použitím. Aby se nemuselo injekcí vpravovat velké množství tekutiny, lze rozpustit v přibaleném rozpouštědle až 3 lahvičky prášku.
Je vhodné se vyhnout prudkému protřepávání. Roztok by neměl být použit, pokud obsahuje částečky nebo pokud není čirý.

Dávkování
Níže popsaný režim dávkování je stejný pro podávání s.c. a i.m..
Existují velké individuální rozdíly v reakci vaječníků na exogenní gonadotropiny. Z tohoto důvodu není možné stanovit jednotný plán dávkování. Dávkování by proto mělo být upraveno individuálně vzhledem k reakci vaječníků. MENOPUR 75 IU může být podáván sám anebo v kombinaci s agonistickým nebo antagonistickým hormonem uvolňujícím gonadotropin (GnRH).
Doporučení ohledně dávkování a délky léčby se může měnit v závislosti na aktuálním léčebném
protokolu.

Ženy s anovulací (včetně PCOD)
Cílem léčby přípravkem MENOPUR75 IU je vyvinout jeden Graafův folikul, z něhož bude uvolněn oocyt po podání lidského choriového gonadotropinu (hCG).
Léčba přípravkem MENOPUR 75 IU by měla být zahájena během prvních 7 dní menstruačního cyklu. Doporučená počáteční dávka přípravku MENOPUR 75 IU je 75 – 150 IU denně, což je vhodné dodržet po dobu nejméně 7 dní. Na základě klinického sledování (včetně samotného ultrazvuku vaječníků anebo spolu s měřením hladin estradiolu) by následné dávkování mělo být upraveno dle reakce jednotlivé pacientky. Úpravy dávkování by se neměly provádět častěji než každých 7 dní. Doporučené zvýšení dávky je 37,5 IU pro jednu úpravu a nemělo by překročit 75 IU. Maximální denní dávka by neměla být vyšší než 225 IU. Pokud u pacientky nedojde k adekvátní reakci po čtyřech týdnech léčby, tento cyklus by měl být ukončen a pacientka by měla s léčbou začít znovu s vyšší počáteční dávkou než u ukončeného cyklu.

Pokud dojde k optimální reakci, měla by být podána jedna injekce o obsahu 5 000– 10 000 IU hCG
jeden den po poslední injekci přípravku MENOPUR75 IU. Pacientce se doporučuje, aby měla


2/10

pohlavní styk v den podání hCG a také ve dni následujícím. Eventuálně lze provést nitroděložní oplodnění. Pokud nastane nadměrně vysoká reakce na MENOPUR 75 IU, léčba by měla být přerušena a hCG nepodán (viz bod 4.4). Pacientka by měla použít bariérovou metodu antikoncepce anebo se zdržet pohlavního styku až do začátku dalšího menstruačního krvácení.
Ženy podstupující řízenou ovariální hyperstimulaci pro mnohočetný vývoj folikulů technikou asistované reprodukční technologie (ART):
V protokolu,které používají down – regulaci agonistou GnRH musí být léčba přípravkem zahájena přibližně 2 týdny po zahájení léčby agonistou. V protokolu, které používají down-regulaci antagonistou GnRH, musí být léčby přípravkem MENOPUR zahájena druhý nebo třetí den menstruačního cyklu.Doporučená počáteční dávka je 150 – 225 IU denně po dobu nejméně prvních 5 dnů léčby. Na základě klinického sledování (včetně samotného ultrazvuku vaječníků nebo spolu s měřením hladin estradiolu) by následné dávkování mělo být upraveno dle individuální reakce pacientky a nemělo by přesáhnout 150 IU na úpravu. Maximální denní dávka by neměla být vyšší než 450 IU denně a u většiny případů se nedoporučuje dávkování na déle než 20 dní.


Když vhodný počet folikulů dosáhne správné velikosti, měla by být podána jedna injekce o obsahu až
10 000 IU hCG k navození závěrečného folikulárního zrání jako příprava pro odejmutí oocytu. Pacientky by měly být pozorně sledovány po dobu nejméně 2 týdnů od podání hCG. Pokud dojde k nadměrné reakci na přípravek, léčba by měla být přerušena a hCG zadržen (viz bod 4.4) a pacientka by měla použít bariérovou metodu antikoncepce anebo se zdržet pohlavního styku až do začátku dalšího menstruačního krvácení.
Sterilita u mužů
Nejprve se podává 1 000 až 3 000 IU HCG třikrát týdně, dokud není dosaženo normální hladiny testosteronu v krvi. Pak se po dobu několika měsíců podává 1 - 2 lahvičky HMG (75-150 IU FSH + 75-150 IU LH) třikrát týdně.

Pediatrická populace
Neexistuje žádné relevantní použití přípravku MENOPUR u pediatrické populace.
Způsob podání
MENOPUR 75 IU je určen pro subkutánní (s.c.) nebo pro intramuskulární aplikaci (i.m.) po
rozpuštění lyofilizovaného prášku v přiloženém rozpouštědle
Prášek musí být rozředěn těsně před použitím. Aby se zabránilo aplikaci velkého objemu, až 3 lahvičky prášku mohou být rozpuštěny v 1 ml přiloženého rozpouštědla.

Obecně
Je třeba se vyhnout prudkému protřepávání. Roztok by neměl být použit, pokud obsahuje částečky nebo pokud není čirý.

4. 3.  Kontraindikace

MENOPUR 75 IU je kontraindikován u žen s diagnózou:
-  Tumoru hypofýzy nebo hypotalamu
-  Karcinomu vaječníků, dělohy nebo prsou
-  Těhotenství a laktace
-  Gynekologického krvácení neznámé etiologie
-  Hypersenzitivita na léčivou látku nebo na kteroukoli pomocnou látku uvedenou v bodě 6.1 Předčasná menopauza


3/10

-  Ovariálních cyst nebo zvětšených vaječníků z jiného důvodu, než je polycystická nemoc vaječníků.

V  následujících  případech  jsou  příznivé  výsledky  léčby  nepravděpodobné  a  proto  by
MENOPUR 75 IU neměl být podán u:
-  Primárního ovariálního selhání
-  Malformace pohlavních orgánů neslučitelné s těhotenstvím
-  Fibroidních tumorů dělohy neslučitelných s těhotenstvím

MENOPUR 75 IU nesmí být používán u mužů s diagnózou:
- karcinom prostaty, nádory varlat


4. 4.  Zvláštní upozornění a opatření pro použití
MENOPUR 75 IU obsahuje vysoce účinnou gonadotropní substanci schopnou způsobit mírné až závažné nežádoucí účinky a smí být tudíž použit pouze pod dohledem lékařů, kteří jsou zcela seznámeni s problémy neplodnosti a jejich léčbou.

Léčba gonadotropinem vyžaduje určitý časový závazek lékařů a pomocného zdravotního personálu a nutnost pravidelného sledování reakce vaječníků pomocí ultrazvuku nebo ještě spolu s měřením hladin estradiolu v séru. Mezi jednotlivými pacientkami jsou značné rozdíly na podávání menotropinu.U některých pacientek je reakce na menotropin nevýrazná. Měla by se aplikovat co nejmenší dávka, která je účinná vzhledem k cíli léčby.
První injekci přípravku MENOPUR 75 IU je třeba provést pod přímým lékařským dohledem.

Než se začne s léčbou, musí být stanovena příslušným způsobem neplodnost páru a vyhodnotí se předpokládané  kontraindikace  těhotenství.  Obzvláště  musí  být  pacientky  vyšetřeny  ohledně hypotyroidismu, adrenokortikální nedostatečnosti, hyperprolaktinemie a tumoru hypofýzy nebo hypotalamu, a musí jim být poskytnuta specifická léčba.

U pacientek, podstupujících stimulaci folikulárního růstu buď v rámci léčby anovulační neplodnosti, nebo asistované reprodukční techniky (ART) může dojít k zvětšení vaječníků nebo vývoji hyperstimulace. Dodržování doporučeného dávkování a režimu podání přípravku MENOPUR 75 IU a pečlivá monitorace léčby minimalizuje výskyt takových událostí. Při aktuální interpretaci ukazatelů vývoje a dozrávání folikulů je nutná přítomnost lékaře se zkušeností s interpretací relevantních testů.
Ovariální hyperstimulační syndrom (OHSS)
OHSS je lékařský případ odlišný od nekomplikovaného zvětšení vaječníků. OHSS je syndrom, který se může projevit zvýšeným stupněm obtíží. To zahrnuje znatelné zvětšení vaječníků, vysoké hladiny pohlavních steroidů v séru a zvýšenou cévní propustnost, která může mít za následek hromadění tekutiny v peritoneální, pleurální a vzácně v perikardiální dutině.

V závažných případech OHSS lze pozorovat následující symptomatologii:
bolest břicha, abdominální distenzi, závažné zvětšení vaječníků, přibývání na váze, dušnost, oligurii a gastrointestinální symptomy včetně nauzey, zvracení a průjmu. Klinické vyšetření může odhalit hypovolemii, hemokoncentraci, nerovnováhu elektrolytů, ascites, hemoperitoneum, pleurální výpotek, hydrothorax, akutní plicní potíže a tromboembolické události.
Nadměrná reakce vaječníků na gonadotropinovou léčbu vzácně způsobí OHSS, pokud není podán hCG, aby spustil ovulaci. Proto je v případě ovariální hyperstimulace zapotřebí zastavit podání hCG a doporučit pacientce, aby se zdržela pohlavního styku nebo používala bariérové metody nejméně po dobu 4 dnů. OHSS se může rychle rozvinout (během 24 hodin až do několika dnů) ve vážný zdravotnický případ, a proto je třeba sledovat pacientky po dobu nejméně 2 týdnů po podání hCG.

4/10

Dodržování doporučeného dávkování přípravku MENOPUR, režimu dávkování a pečlivé sledování léčby minimalizuje výskyt hyperstimulace vaječníků a mnohočetného těhotenství (viz bod 4.2 a 4.8). Při ART může aspirace všech folikulů před ovulací snížit výskyt hyperstimulace.

OHSS může být vážnější a prodloužený v případě těhotenství. Velmi často se OHSS vyskytuje po přerušení hormonální léčby a dosahuje svůj vrchol po 7-10 dnech po léčbě. OHSS obvykle vymizí spontánně na počátku menstruace.

V případě výskytu závažného OHSS musí být gonadotropinová léčba zastavena, pacientka hospitalizována a je třeba zahájit specifickou léčbu OHSS.
Tento syndrom se vyskytuje s vyšší incidencí u pacientek s polycystickou nemocí ovarií.

Mnohočetné těhotenství

Mnohočetné těhotenství, zvlášť vyššího řádu, nese zvýšené riziko nepříznivých mateřských a perinatálních výsledků.

U pacientek postupujících indukci ovulace gonadotropiny se výskyt mnohočetného těhotenství zvyšuje ve srovnání s přirozeným početím. Výsledkem většiny mnohočetných početí jsou dvojčata. Aby se snížilo riziko mnohočetného těhotenství, je doporučeno pečlivé monitorování reakce vaječníků.

U pacientek podstupujících ART procedury je riziko mnohočetného těhotenství hlavně spojeno s počtem nahrazených embryí, jejich kvalitou a věkem pacientky.
Je třeba upozornit pacientku o potenciálním riziku mnohočetných plodů před zahájením léčby.

Ztráta těhotenství
Výskyt ztráty těhotenství potratem nebo umělým přerušením těhotenství je vyšší u pacientek
podstupujících stimulaci folikulárního růstu pro indukci ovulace nebo ART než u normální populace.

Mimoděložní těhotenství
Ženy s anamnézou onemocnění vejcovodů jsou v nebezpečí mimoděložního těhotenství, a to v případě jak těhotenství vzniklého spontánním početím tak i při léčbě neplodnosti. Byla oznámena 2 – 5% převaha mimoděložního těhotenství po IVF ve srovnání s 1 – 1,5% u normální populace.

Nádory rozmnožovacího systému
Byly hlášeny nádory vaječníků a dalších rozmnožovacích orgánů – jak benigní tak i maligní u žen, které podstoupily četné lékové režimy na léčbu neplodnosti. Není dosud stanoveno, zda léčba gonadotropiny zvyšuje základní riziko těchto tumorů u neplodných žen.
Kongenitální malformace
Výskyt kongenitálních malformací po ART může být o trochu vyšší než po spontánním početí. Domníváme se, že je to z důvodu rozdílných vlastností rodičů (např. věk matky, charakter spermie) a mnohočetných těhotenství.

Tromboembolické události
Ženy s obecně známými rizikovými faktory pro tromboembolické události, jako je osobní nebo rodinná anamnéza, závažná obezita (Body Mass Index > 30 kg/m²) nebo trombofilie mohou mít zvýšené riziko žilních nebo tepenných tromboembolických událostí, během nebo po léčbě


5/10

gonadotropiny. U těchto žen je třeba zvážit užitek oproti rizikům podání gonadotropinu. Je však třeba poznamenat, že těhotenství samotné rovněž zvyšuje riziko tromboembolické události.
U mužů je třeba sledovat spermiogram během léčby.


4. 5.  Interakce s jinými léčivými přípravky a jiné formy interakce
Žádné studie interakcí nebyly provedeny.
Při léčbě sterility u mužů se HMG může injikovat společně s HCG.

4. 6.  Fertilita, těhotenství a kojení
Fertilita
Menopur je indikován pro použití při léčbě infertility (viz bod 4.1).

Těhotenství
Přípravek je kontraindikován u žen, které jsou těhotné nebo kojí (viz bod 4.3.). Údaje o podávání
menotropinu těhotným ženám jsou omezené nebo nejsou k dispozici. Nebyly provedeny žádné studie na zvířatech, které by hodnotily účinek přípravku MENOPUR během těhotenství (viz bod 5.3).
Kojení
Podávání přípravku MENOPUR je v období kojení kontraindikováno (viz bod 4.3).



4. 7.  Účinky na schopnost řídit a obsluhovat stroje
Studie hodnotící účinky na schopnost řídit a používat stroje nebyly pro tento přípravek provedeny. Je však nepravděpodobné, že by MENOPUR 75 IU měl vliv na schopnost pacienta řídit a obsluhovat stroje

4. 8.  Nežádoucí účinky
Nejčastěji zaznamenané nežádoucí účinky při léčbě přípravkem MENOPUR75 IU během klinických testů jsou bolesti břicha, bolesti hlavy, reakce v místě vpichu injekce a bolesti v místě vpichu injekce, a to s mírou výskytu do 5%. Níže uvedená tabulka ukazuje hlavní nepříznivé reakce na lék u žen léčených přípravkem MENOPUR 75 IU během klinických testů. Jsou roztříděny dle systémově- orgánových tříd a frekvence.


Vyjadřování frekvence podle MedDRA Poruchy oka Gastrointestinální poruchy


Celkové poruchy a reakce v místě aplikace Poruchy imunitního
Časté (≥1/100 až
<1/10)


Bolest břicha, distenze břicha, nauzea

Reakce v místě
vpichu ᵇ
Méně časté
(≥1/1000 až
<1/100)

Zvracení,
diskomfort
v oblasti břicha, průjem
Únava
Vzácné (≥1/10000 až < 1/1000)
není známo (z
dostupných údajů nelze určit)
Poruchy vidění ᵃ




Pyrexie, malátnost


Hypersenzitivní
reakce ᶜ

6/10

systému
Vyšetření Poruchy svalové a kosterní soustavy a pojivové tkáně Poruchy nervového systému
Poruchy reprodukčního systému
Poruchy kůže a podkožní tkáně Cévní poruchy





Bolest hlavy


OHSS ᵉ,
Bolest v oblasti
pánve ᶠ





Závrať


Ovariální cysty, potíže postihující prsy ᵍ


Návaly horka











Akné, vyrážka

Přibývání na váze Muskoskeletální bolest ᵈ




Ovariální torze ᵉ


Svědění, kopřivka

Tromboembolieᵉ


ᵃ Jako poruchy vidění byly v postmarketingovém období hlášeny jednotlivé případy dočasné amaurózy, dvojitého vidění, mydriázy, výpadků zorného pole, fotopsie (záblesků a jisker),
létajících mušek ve sklivci, rozmazaného vidění a zhoršení zraku.
ᵇ Nejčastěji hlášenou reakcí na místě injekce byla bolest v místě vpichu.
ᶜ Vzácně byly hlášeny případy lokalizovaných nebo i generalizovaných alergických reakcí včetně anafylaktické reakce spolu s přidruženými symptomy.
ᵈ Mezi muskuloskeletání poruchy patří bolesti kloubů, bolavá záda, bolesti šíje a bolesti
končetin.
ᵉ V průběhu klinických pokusů s MENOPUREM byly zjištěny gastrointestinální poruchy v souvislosti s ovariálním hyperstimulačním syndromem OHSS jako např. břišní distenze a nepohodlí, nevolnost, zvracení i průjem. U závažných případů OHSS byly vzácně hlášeny
komplikace jako ascites - hromadění tekutiny v pánevní oblasti, pleurální výpotek, dušnost,
oligurie, tromboembolické příhody a ovariální torze.
ᶠ K poruchám v oblasti pánve patří bolesti vaječníků a děložních přívěsků.
ᵍ Potíže postihující prsy zahrnují bolesti prsů, zvýšenou citlivost na dotek, pocity nepohodlí, bolest prsních bradavek a otok prsů.


Hlášení podezření na nežádoucí účinky

Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické
pracovníky, aby hlásili podezření na nežádoucí účinky na adresu: Státní ústav pro kontrolu léčiv
Šrobárova 48
100 41 Praha 10

Webové stránky: www.sukl.cz/nahlasit-nezadouci-ucinek


7/10

4. 9.  Předávkování
Léčba HMG může vést k hyperstimulaci vaječníků, která se klinicky projeví až po podání HCG k vyvolání ovulace (viz. 4. 8. nežádoucí účinky).
Mírná hyperstimulace (stupeň I) se projeví mírným zvětšením vaječníků (velikost vaječníků 5 - 7 cm), nadměrnou sekrecí steroidů a bolestí v břiše. Léčba není nutná, pacientka má však být informována a pečlivě sledována.
Hyperstimulace středního stupně (stupeň II) s ovariálními cystami (velikost vaječníku 8 - 10 cm) se projeví bolestí břicha, nauzeou a zvracením. V takovém případě je nutná symptomatická léčba a eventuelně náhrada intravenózního objemu.
Závažná hyperstimulace (stupeň III) s velkými ovariálními cystami (velikost vaječníků více než 10 cm), doprovázená břišní vodnatelností, hydrotoraxem, zvětšeným břichem, bolestí v břiše, dušností, retencí solí, zvýšenou koncentrací hemoglobinu, zvýšenou viskozitou krve a shlukováním trombocytů s nebezpečím tromboembolie vyžaduje hospitalizaci.

5.   FARMAKOLOGICKÉ VLASTNOSTI
5. 1.  Farmakodynamické vlastnosti
Farmakoterapeutická skupina – hormony (léčiva s hormonální aktivitou)
ATC skupina: G03GA02
HMG působí přímo na vaječníky a varlata, kde má gametotropní a steroidogenní efekt.
FSH komponenta HMG vyvolává zvýšení počtu rostoucích folikulů ve vaječnících a stimuluje jejich vývoj. FSH zvyšuje produkci estradiolu v zona granulosa aromatizací androgenů vznikajících v buňkách theky v důsledku působení komponenty LH.
Ve varlatech vyvolává FSH zrání Sertoliho buněk. To způsobuje především dozrávání spermatických kanálků a vývoj spermií. Nutnou podmínkou je vysoká koncentrace androgenů ve varlatech, jíž lze dosáhnout předchozí terapií HCG.

5. 2.  Farmakokinetické vlastnosti:
Farmakokinetický profil FSH v přípravku MENOPUR je prokázán. Po 7 dnech opakovaného podávání 150 IU přípravku MENOPUR zdravým dobrovolnicím byly hodnoty maximální koncentrace FSH v plazmě Cmax (korigované vůči výchozím hodnotám) (průměr ± SD) 8,9 ± 3,5 IU/l při s.c. podání a 8,5 ± 3,2 IU/l při i.m. podání. Maximální koncentrace FSH byly dosaženy (Tmax) po 7 hodinách při obou cestách podání. Po opakovaném podání byl FSH vyloučen s poločasem T1/2) (průměr ± SD) 30
± 11 hodin při s.c. podání a 27 ± při i.m. podání. I když jednotlivá koncentrace LH oproti časovým křivkám vykazuje vzestup koncentrace LH po podávání přípravku MENOPUR, dostupné údaje byly příliš rozptýlené, aby byly použity pro farmakokinetickou analýzu.

Menotropin se vylučuje hlavně ledvinami.
Farmakokinetika přípravku MENOPUR u pacientů s postiženém ledvin nebo jater nebyla studována.

5. 3.  Předklinické údaje vztahující se k bezpečnosti

Z předklinických údajů nevyplývá žádné zvláštní nebezpečí pro lidské pacienty, které by už nebylo známo z rozsáhlých klinických pokusů s lékem.



8/10

Studie reprodukční toxicity s přípravkem MENOPUR se zřetelem na jeho účinky během těhotenství nebo po porodnu nebyly provedeny z toho důvodu, že v těchto obdobích se MENOPUR nepředpisuje.
MENOPUR obsahuje přirozeně se vyskytující hormony, a proto se dá přepokládat, že není genotoxický. Rovněž tak nebyly provedeny studie karcinogenity, protože přípravek je určen pouze ke krátkodobé léčbě.

6.  FARMACEUTICKÉ ÚDAJE:
6. 1.  Seznam pomocných látek
Lyofilizovaný prášek: Monohydrát laktosy, polysorbát 20, hydroxid sodný, kyselina chlorovodíková
25%
Rozpouštědlo:     Chlorid sodný, kyselina chlorovodíková 10% k úpravě pH, voda pro injekci

6. 2.  Inkompatibility
MENOPUR 75 IU nesmí být podáván v jedné injekci spolu s ostatními přípravky s výjimkou urofollitropinu (FSH) BRAVELLE (Ferring). Studie prokázaly, že společné podávání BRAVELLE a MENOPUR 75 IU neovlivňuje významným způsobem očekávanou bioaktivitu.

6. 3. Doba použitelnosti
2 roky
6. 4. Zvláštní opatření pro uchovávání
Uchovávejte při teplotě do 25 °C. Uchovávejte vnitřní obal v krabičce, aby byl přípravek chráněn před světlem. Po naředění je třeba ihned spotřebovat.
Až do použití je nutno lyofilizovaný prášek a rozpouštědlo uchovávat zvlášť. Lyofilizovaný prášek se musí rozředit s přiloženým rozpouštědlem a ihned podat.

6. 5. Druh obalu a obsah balení
Lyofilizovaný prášek: bezbarvá lahvička z borosilikátového skla I. hydrolytické třídy, zátka
z halobutylové pryže, hliníkové odtrhovací víčko, plastikový kryt Rozpouštědlo:     bezbarvá ampulka z borosilikátového skla I. hydrolytické třídy Kartonový přířez, krabička
Velikost balení:    5 lahviček s lyofilizovaným práškem a 5 ampulek rozpouštědla 10 lahviček s lyofilizovaným práškem a 10 ampulek rozpouštědla

6. 6.  Zvláštní opatření pro likvidaci přípravku
Všechen nepoužitý přípravek nebo odpad musí být zlikvidován v souladu s místními požadavky.

7.  DRŽITEL ROZHODNUTÍ O REGISTRACI
Ferring-Léčiva, a.s., K Rybníku 475, 252 42 Jesenice u Prahy, Česká republika

8.  REGISTRAČNÍ ČÍSLO


9/10

56/079/04-C
9.  DATUM PRVNÍ REGISTRACE/PRODLOUŽENÍ REGISTRACE
14. 4. 2004 / 16. 2. 2011

10.  DATUM REVIZE TEXTU
16. 1. 2018




















































10/10
