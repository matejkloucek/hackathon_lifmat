Sp.zn. sukls134591/2020
SOUHRN ÚDAJŮ O PŘÍPRAVKU

1.  NÁZEV PŘÍPRAVKU
Tamsulosin HCl Sandoz Prolong 0,4 mg potahované tablety s prodlouženým uvolňováním

2.  KVALITATIVNÍ A KVANTITATIVNÍ SLOŽENÍ
Jedna potahovaná tableta s prodlouženým uvolňováním obsahuje tamsulosini hydrochloridum 0,4 mg.
Pomocné látky se známým účinkem:
Jedna potahovaná tableta s prodlouženým uvolňováním obsahuje 17,8 mg laktosy (ve formě monohydrátu).
Úplný seznam pomocných látek viz bod 6.1.

3.  LÉKOVÁ FORMA
Potahovaná tableta s prodlouženým uvolňováním
Hnědá, kulatá, bikonvexní, potahovaná tableta s vyraženým označením „0,4“ na jedné straně a „SZ“ na druhé straně.

4.  KLINICKÉ ÚDAJE
4.1  Terapeutické indikace
Léčba symptomů dolních močových cest (LUTS) na podkladě benigní hyperplázie prostaty
(BPH).
4.2  Dávkování a způsob podání
Dávkování
Užívá se jedna tableta denně nezávisle na jídle.
Způsob podání Perorální podání.
Tableta by měla být spolknuta vcelku a neměla by být drcena ani rozžvýkána, protože by to narušilo prodloužené uvolňování léčivé látky.

Zvláštní skupiny pacientů
Renální insuficience: u pacientů s renálním poškozením není nutná úprava dávkování.
Jaterní insuficience: u pacientů s mírnou a středně těžkou nedostatečností jater není třeba upravovat dávku (také viz bod 4.3).

Pediatrická populace


1/8

Bezpečnost a účinnost tamsulosinu u dětí ve věku do 18 let nebyla dosud stanovena.
V současnosti dostupné údaje jsou popsány v bodě 5.1.
4.3  Kontraindikace

Hypersenzitivita na tamsulosin včetně lékem vyvolaného angioedému nebo na kteroukoli pomocnou látku uvedenou v bodě 6.1.
Anamnéza ortostatické hypotenze.
Těžká jaterní nedostatečnost.
4.4  Zvláštní upozornění a opatření pro použití
Stejně jako u jiných alfa1-blokátorů může v ojedinělých případech během léčby tamsulosinem dojít ke snížení krevního tlaku a v důsledku toho ve vzácných případech k mdlobám. Při prvních známkách ortostatické hypotenze (závratě, slabost) by si pacient měl sednout nebo ulehnout, dokud symptomy nevymizí.
Před zahájením léčby tamsulosinem by pacient měl být vyšetřen k vyloučení přítomnosti jiných stavů, které mohou způsobit podobné symptomy jako benigní hypertrofie prostaty. Před zahájením léčby, a dále v pravidelných intervalech, by se mělo provádět digitální vyšetření konečníku a v případě potřeby stanovení specifického prostatického antigenu (PSA).
K léčbě pacientů se závažnou renální insuficiencí (clearance kreatininu méně než 10 ml/min)
by mělo být přistupováno s opatrností, protože tito pacienti nebyli studováni.
Při operaci šedého zákalu a glaukomu byl u některých pacientů současně nebo dříve léčených tamsulosinem pozorován „syndrom plovoucí duhovky během operace“ („Intraoperative Floppy Iris Syndrome“ - IFIS, varianta syndromu malé zornice). IFIS může vést ke zvýšeným komplikacím v průběhu operace šedého zákalu. Zahájení léčby tamsulosinem u pacientů, u nichž je plánována operace šedého zákalu nebo glaukomu, se nedoporučuje.
Přerušení léčby tamsulosinem 1-2 týdny před operací katarakty nebo glaukomu je považováno za užitečné, nicméně přínos tohoto přerušení nebyl stanoven. IFIS byl zaznamenán i u pacientů, kteří přerušili užívání tamsulosinu delší dobu před operací.
Během předoperačního vyšetření by měli oční chirurgové a týmy oftalmologů zjistit, zda pacienti určení k operaci šedého zákalu nebo glaukomu jsou nebo byli léčeni tamsulosinem, aby bylo zajištěno, že budou připravena odpovídající opatření ke zvládnutí IFIS během operace.
Tamsulosin se nesmí podávat v kombinaci se silnými inhibitory CYP3A4 u pacientů, kteří
jsou fenotypicky slabými metabolizátory CYP2D6.
Tamsulosin má být užíván s opatrností v kombinaci se silnými a středně silnými inhibitory
CYP3A4 (viz bod 4.5).
Tamsulosin HCL Sandoz Prolong obsahuje laktosu a sodík
Tento léčivý přípravek obsahuje laktosu. Pacienti se vzácnými dědičnými problémy s intolerancí galaktosy, úplným nedostatkem laktázy nebo malabsorpcí glukosy a galaktosy nemají tento léčivý přípravek užívat.
Tento léčivý přípravek obsahuje méně než 1 mmol (23 mg) sodíku v jedné potahované tabletě
s prodlouženým uvolňováním, to znamená, že je v podstatě „bez sodíku“.




2/8

4.5  Interakce s jinými léčivými přípravky a jiné formy interakce
Interakční studie byly provedeny jen u dospělých osob. Nebyly pozorovány žádné interakce při souběžném podávání tamsulosinu s atenololem, enalaprilem či theofylinem. Souběžné podávání  cimetidinu  zvyšuje  a  souběžné  podávání  furosemidu  snižuje  koncentraci tamsulosinu v plazmě, protože však koncentrace tamsulosinu zůstává v normálním rozsahu, není třeba měnit dávkování léku.
Za podmínek in vitro ani diazepam, ani propranolol, trichlormethiazid, chlormadinon, amitriptylin, diklofenak, glibenklamid, simvastatin nebo warfarin nemění volnou frakci tamsulosinu  v  lidské  plazmě.  Tamsulosin  rovněž  nemění  volné  frakce  diazepamu, propranololu, trichlormethiazidu nebo chlormadinonu.
Diklofenak a warfarin však mohou zvýšit rychlost vylučování tamsulosinu.
Současné podávání tamsulosinu se silnými inhibitory CYP3A4 může vést ke zvýšené expozici tamsulosinu. Současné podávání s ketokonazolem (známým silným inhibitorem CYP3A4) vedlo k vzestupu AUC a Cmax tamsulosinu 2,8, respektive 2,2násobně. Tamsulosin se nesmí podávat v kombinaci se silnými inhibitory CYP3A4 u pacientů, kteří jsou pomalými metabolizátory s ohledem na CYP2D6.
Současně se silnými a středně silnými inhibitory CYP3A4 je třeba tamsulosin užívat opatrně.
Současné podávání tamsulosin hydrochloridu s paroxetinem, silným inhibitorem CYP2D6, vedlo k 1,3, respektive 1,6násobnému zvýšení Cmax a AUC tamsulosinu, nicméně tyto vzestupy se nepovažují za klinicky významné.
Existuje teoretické riziko hypotenzního účinku při souběžném podávání léků, které mohou snižovat krevní tlak, včetně anestetik a jiných antagonistů alfa1-adrenoceptoru.
4.6  Fertilita, těhotenství a kojení
Tamsulosin není indikován k použití u žen.
V krátkodobých a dlouhodobých klinických studiích s tamsulosinem byly pozorovány
poruchy ejakulace. Případy poruchy ejakulace, retrográdní ejakulace a selhání ejakulace byly hlášeny v poregistračním období.
4.7  Účinky na schopnost řídit a obsluhovat stroje
Studie hodnotící účinky na schopnost řídit nebo obsluhovat stroje nebyly prováděny. Pacienti
by však měli mít na paměti, že se může objevit únava, rozostřené vidění, závratě a mdloba.
4.8  Nežádoucí účinky
Tamsulosin,  tablety  s prodlouženým  uvolňováním,  byl  hodnocen  ve  dvou  dvojitě zaslepených, placebem kontrolovaných studiích. Nežádoucí účinky byly většinou mírné a jejich výskyt byl obecně nízký. Nejčastěji zaznamenaným nežádoucím účinkem byla porucha ejakulace s výskytem u přibližně 2 % pacientů.
Nežádoucí účinky zaznamenané u tamsulosinu ve formě tablet s prodlouženým uvolňováním či jiné lékové formě byly:
Časté (≥1/100 až <1/10), méně časté (≥1/1 000 až <1/100), vzácné (≥1/10 000 až <1/1 000) a velmi vzácné (<1/10 000) včetně ojedinělých případů, není známo (četnost z dostupných údajů nelze určit).





3/8

Poruchy nervového systému
Časté: závratě (1.3 %) Méně časté: bolesti hlavy Vzácné: synkopa
Poruchy oka
Není známo: rozmazané vidění ,⃰
Srdeční poruchy
Méně časté: palpitace
Cévní poruchy





poruchy zraku ⃰
Méně časté: ortostatická hypotenze
Respirační, hrudní a mediastinální poruchy
Méně časté: rinitida
Není známo: epistaxe ⃰
Gastrointestinální poruchy
Méně časté: nauzea, zvracení, zácpa, průjem
Není známo: sucho v ústech ⃰
Poruchy kůže a podkožní tkáně
Méně časté: vyrážka, svědění, kopřivka
Vzácné: angioedém
Velmi vzácné: Stevens-Johnsonův syndrom
Není známo: erythema multiforme ,⃰ exfoliativní dermatitida ⃰
Poruchy reprodukčního systému a prsu
Časté: poruchy ejakulace, včetně retrográdní ejakulace a selhání ejakulace
Velmi vzácné: priapismus
Celkové poruchy a reakce v místě aplikace
Méně časté: asténie
⃰ pozorováno po uvedení na trh
Stejně jako u jiných alfa-blokátorů se může vyskytnout rozostřené vidění, sucho v ústech či edém.
Po uvedení na trh byly během operace katarakty a glaukomu v souvislosti s léčbou
tamsulosinem zaznamenány případy malé zornice nazývané syndrom interoperativní plovoucí duhovky (IFIS) (viz také bod Chyba! Nenalezen zdroj odkazů.).
Zkušenosti po uvedení na trh: Navíc k nežádoucím účinkům uvedeným výše byla v souvislosti s podáváním tamsulosinu zaznamenána fibrilace síní, arytmie, tachykardie a dyspnoe. Vzhledem k tomu, že tyto spontánně hlášené účinky pocházejí z použití po uvedení na trh na celém světě, nelze spolehlivě určit frekvenci výskytu účinků a roli tamsulosinu při jejich vzniku.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:


4/8

Státní ústav pro kontrolu léčiv, Šrobárova 48, 100 41, Praha 10, webové stránky:
http://www.sukl.cz/nahlasit-nezadouci-ucinek.
4.9  Předávkování
Příznaky
Předávkování tamsulosinem může vést až k těžkým hypotenzním účinkům. Tyto těžké hypotenzní účinky byly pozorovány v případech s různou mírou předávkování.
Léčba
V případě akutní hypotenze při předávkování je zapotřebí podpora kardiovaskulárního systému. Krevní tlak a srdeční frekvence se může upravit k normálu po ulehnutí pacienta. Pokud ulehnutí nepostačuje, lze podat látky zvyšující objem tekutin v těle, a pokud je to potřeba, podají se vasopresorické látky. Mělo by být zavedeno monitorování renální funkce a nasazena celková podpůrná terapie. Dialýza nebude mít pravděpodobně žádný efekt, protože tamsulosin se silně váže na bílkoviny krevní plazmy. Je možné vyvolat zvracení ke snížení absorpce. Pokud dojde k předávkování velkým množstvím látky, lze použít výplach žaludku, podat aktivní uhlí a osmoticky působící laxativa, jako je síran sodný.

5.  FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: antagonisté alfa-adrenoreceptoru ATC skupina: G04C A02
Přípravky určené pouze k léčbě onemocnění prostaty
Mechanismus účinku
Tamsulosin se selektivně a kompetitivně váže na postsynaptické alfa1-adrenoreceptory, zejména podtyp alfa1A, čímž se uvolňují stahy hladkých svalů prostaty, a tím dojde ke snížení tenze.
Farmakodynamické účinky
Tamsulosin zvyšuje maximální průtok moči tím, že uvolňuje hladké svaly prostaty a uretry,
čímž zmírňuje obstrukci.
Zároveň zlepšuje dráždivé a obstrukční symptomy, ve kterých hraje důležitou roli nestabilita močového měchýře a stahy hladkých svalů v dolních močových cestách. Alfa1-blokátory mohou snížit krevní tlak snížením periferního odporu. Ve studiích s tamsulosinem nebylo pozorováno žádné snížení krevního tlaku s jakýmkoli klinickým významem.
Pediatrická populace
Byla provedena dvojitě zaslepená, randomizovaná, placebem kontrolovaná studie u dětí s neurogenním močovým měchýřem, při které byly srovnávány různé dávky tamsulosinu. Celkem 161 dětí (ve věku od 2 do 16 let) bylo randomizováno a léčeno jednou ze tří dávek tamsulosinu (nízká [0,001 až 0,002 mg/kg], střední [0,002 až 0,004 mg/kg] a vysoká [0,004 až 0,008 mg/kg]) a nebo bylo podáno placebo. Jako primární cíl studie byl stanoven počet pacientů, u kterých došlo ke snížení tlaku, při kterém dochází k úniku moči (Leak point pressure LPP) na 40 cm H2O, (stanoveno na základě dvou hodnocení ve stejném dni). Sekundární cíle byly: skutečná a procentuální změna oproti výchozímu LPP, zlepšení nebo stabilizace hydronefrózy a hydroureteru, změny v objemu moči získané katetrizací a dále počet pomočení v době katetrizace (zaznamenáno v katetrizačním deníku). Mezi placebem a jakoukoli ze 3 podaných dávek tamsulosinu nebyl zjištěn žádný statisticky významný rozdíl, a to jak pro primární, tak i sekundární cíl. Nebyla zaznamenána žádná léčebná odpověď ani na jednu z podaných dávek.


5/8

5.2  Farmakokinetické vlastnosti
Absorpce
Tamsulosin podávaný ve formě tablet s prodlouženým uvolňováním je absorbován ze střev a jeho biologická dostupnost činí 55 – 59 %. Konzistentní pomalé uvolňování tamsulosinu se udržuje v celém rozmezí pH v gastrointestinálním traktu s minimální fluktuací během 24 hodin. Rychlost a rozsah absorpce tamsulosinu podávaného ve formě tablet s prodlouženým uvolňováním není ovlivněn jídlem.
Tamsulosin vykazuje lineární kinetiku.
Po podání jednotlivé dávky tamsulosinu na lačno dosáhnou plazmatické koncentrace maxima průměrně za 6 hodin. V ustáleném stavu, jehož je dosaženo při opakovaném podání látky do čtvrtého dne, se objevují maximální plazmatické koncentrace po 4 až 6 hodinách, na lačno i po jídle. Maximální plazmatické koncentrace stoupají z přibližně 6 ng/ml po první dávce na 11 ng/ml v ustáleném stavu.
V  důsledku  prodlouženého  uvolňování  tamsulosinu  se  minimální  hodnoty  plazmatické koncentrace pohybují na 40 % maximální koncentrace, a to jak na lačno, tak po jídle.
U plazmatických hladin po jednorázovém i opakovaném podání existují značné individuální
rozdíly.
Distribuce
U mužů se tamsulosin přibližně z 99 % váže na bílkoviny krevní plazmy a jeho distribuční objem je malý (přibližně 0,2 l/kg).
Biotransformace
Tamsulosin má malý efekt prvního průchodu látky a metabolizuje se pomalu. Většina tamsulosinu je přítomna v plazmě v nezměněné formě. Tamsulosin se metabolizuje v játrech.
U potkanů nebyla indukce mikrosomálních jaterních enzymů vyvolaná tamsulosinem prakticky pozorována.
Žádný z metabolitů není aktivnější než základní látka.
Eliminace
Tamsulosin a jeho metabolity jsou vylučovány zejména močí. Odhaduje se, že přibližně 4 - 6 %
podané dávky ve formě tablet s prodlouženým uvolňováním se vylučuje v nezměněné podobě.
Po jednorázové dávce tamsulosinu je eliminační poločas asi 19 hodin a v ustáleném stavu asi 15 hodin.
5.3  Předklinické údaje vztahující se k bezpečnosti
Toxicita po jediné dávce a mnohonásobném podání byla zkoumána na myších, potkanech a psech. Reprodukční toxicita byla zkoumána na potkanech, karcinogenita na myších a potkanech a genotoxicita in vivo a in vitro.
Běžný profil toxicity zjištěný při vysokých dávkách tamsulosinu je ekvivalentní se známým farmakologickým účinkem spojeným s blokátory alfa-adrenergních receptorů. U psů byly po velmi vysokých dávkách zjištěny změny v hodnotách EKG. Nicméně nepředpokládá se, že by toto zjištění bylo klinicky významné. U tamsulosinu nebyly nalezeny žádné významné genotoxické vlastnosti.


6/8

U samic potkanů a myší byly při jejich vystavení tamsulosinu zjištěny větší proliferační změny v mléčných žlázách. Tato zjištění byla patrně spojena s hyperprolaktinémií a vyskytla se pouze při vysokých dávkách a jsou pokládána za klinicky nevýznamná.

6.  FARMACEUTICKÉ ÚDAJE
6.1  Seznam pomocných látek
Jádro tablety:
Mikrokrystalická celulosa Hyprolosa
Monohydrát laktosy Polyethylenoxid Butylhydroxytoluen Magnesium-stearát
Koloidní bezvodý oxid křemičitý
Potahová vrstva:
Hypromelosa Hyprolosa Makrogol 400
Oxid titaničitý (E 171)
Mastek
Chinolinová žluť (obsahuje sodík) (E 104)
Karmín (E 120)
Černý oxid železitý (E 172)
6.2  Inkompatibility
Neuplatňuje se.
6.3  Doba použitelnosti
2 roky
6.4  Zvláštní opatření pro uchovávání
Uchovávejte v původním obalu.
6.5  Druh obalu a velikost balení

Al/Al blistry.
Velikost balení: 10, 14, 20, 28, 30, 50, 56, 60, 80, 90, 100 a 200 potahovaných tablet s
prodlouženým uvolňováním.

Na trhu nemusí být všechny velikosti balení.
6.6  Zvláštní opatření pro likvidaci přípravku a zacházení s ním

Veškerý nepoužitý léčivý přípravek nebo odpad musí být zlikvidován v souladu s místními

7/8

požadavky.

7.  DRŽITEL ROZHODNUTÍ O REGISTRACI
Sandoz s.r.o., Na Pankráci 1724/129, 140 00 Praha 4 - Nusle, Česká republika
8.  REGISTRAČNÍ ČÍSLO/REGISTRAČNÍ ČÍSLA
87/415/11-C
9.  DATUM PRVNÍ REGISTRACE/PRODLOUŽENÍ REGISTRACE
Datun první registrace: 22.6.2011
Datum posledního prodloužení registrace: 31.1.2018

10.  DATUM REVIZE TEXTU
14. 10. 2020





















































8/8
