sp.zn. sukls9531/2020

SOUHRN ÚDAJŮ O PŘÍPRAVKU

1.   NÁZEV PŘÍPRAVKU
Enelbin 100 mg tablety s prodlouženým uvolňováním


2.   KVALITATIVNÍ A KVANTITATIVNÍ SLOŽENÍ
Jedna tableta s prodlouženým uvolňováním obsahuje naftidrofuryli oxalas 100 mg. Pomocné látky se známým účinkem:
Jedna tableta s prodlouženým uvolňováním obsahuje 61,75 mg laktózy a hlinitý lak Ponceau 4R.
Úplný seznam pomocných látek viz bod 6.1.


3.   LÉKOVÁ FORMA
Tableta s prodlouženým uvolňováním
Přípravek Enelbin jsou světle žluté čočkovité potahované tablety.
4



4.   KLINICKÉ ÚDAJE

4.1  Terapeutické indikace

•  Poruchy periferního prokrvení a buněčného metabolismu, organické i funkční: claudicatio intermittens, trofické kožní změny provázené bledostí nebo cyanózou, ulcus cruris, dekubity, poruchy hojení ran.
•  Diabetická angiopatie, Raynaudova nemoc a Raynaudův syndrom, akrocyanóza, noční klidové bolesti a parestézie, chladné končetiny.
•  Poruchy centrálního prokrvení a buněčného metabolismu: mozková ateroskleróza a její symptomy - poruchy spánku, závrať, bolest hlavy, hučení v uších, snížení schopnosti koncentrace, zapomnětlivost, zmatenost.
•  Presenilní poruchy chování.
•  Rehabilitace po apoplexii; akutní apoplektické příhody.
•  Postkomoční a posttraumatické stavy.
•  Meniérova nemoc.
•  Poškození retiny a funkce oka ischemického původu, poruchy prokrvení vnitřního ucha.
4.2  Dávkování a způsob podání

Dávkování
Obvyklá dávka při terapii periferních vaskulárních poruch je 100-200 mg (1-2 tablety s prodlouženým uvolňováním) 2-3krát denně. Nejvyšší účinnosti je dosaženo při denní dávce 400- 600 mg. Terapie má trvat po dobu nejméně 3 měsíců.
Při terapii demence a ostatních cerebrovaskulárních poruch se podává 3krát denně 100 mg (1 tableta s prodlouženým uvolňováním).
Při terapii iktu se podává 3krát denně 200 mg (2 tablety s prodlouženým uvolňováním) nebo 2krát denně 300- 400 mg (3 - 4 tablety s prodlouženým uvolňováním). Léčba je dlouhodobá.


Způsob podání


1/5

Tablety s prodlouženým uvolňováním se polykají celé, nerozkousané, zapíjejí se vodou nebo jiným nealkoholickým nápojem.

4.3  Kontraindikace
• Hypersenzitivita na léčivou látku nebo na kteroukoli pomocnou látku uvedenou v bodě 6.1.
• Čerstvý infarkt myokardu.
• Manifestní srdeční insuficience stadia NYHA III a IV.
• Závažné převodní poruchy.
• Závažná koronární insuficience.
• Tranzitorní ischemické příhody (TIA).
• Krvácivé stavy.
• Oběhové kolapsy v anamnéze.
• Výrazná hypotenze, ortostatická dysregulace.
4.4  Zvláštní upozornění a opatření pro použití
Během terapie není vhodné kouření a pití alkoholu.
Tento přípravek obsahuje laktózu. Pacienti se vzácnými dědičnými problémy s intolerancí galaktózy, úplným nedostatkem laktázy nebo malabsorpcí glukózy a galaktózy nemají tento přípravek užívat.

Přípravek obsahuje hlinitý lak ponceau 4R (E124), který může způsobit alergickou reakci.
4.5  Interakce s jinými léčivými přípravky a jiné formy interakce

Současné podání naftidrofurylu s antiarytmiky a beta-blokátory má kardiodepresivní, negativně dromotropní účinky, které mohou vést až ke vzniku AV blokády.

4.6  Fertilita, těhotenství a kojení

Bezpečnost podávání přípravku v těhotenství a laktaci není dostatečně prokázána. Z tohoto důvodu lze povolit podávání přípravku v těhotenství pouze tehdy, jestliže předpokládaný terapeutický přínos přesahuje potenciální riziko pro plod. Během léčby se nedoporučuje kojení.
4.7  Účinky na schopnost řídit a obsluhovat stroje
Při vyšším dávkování se výjimečně, zejména na počátku léčby, může u některých pacientů vyskytnout únava, závratě, pokles TK nebo ortostatická hypotenze. Tím může být dočasně snížena schopnost vykonávat činnosti se zvýšenými nároky na pozornost, motorickou koordinaci a rychlé rozhodování (např. řízení motorových vozidel, obsluha strojů, práce ve výškách apod.).

4.8  Nežádoucí účinky
V následující tabulce jsou shrnuty nežádoucí účinky naftidrofurylu rozdělené do skupin podle terminologie MedDRA s uvedením frekvence výskytu: velmi časté (≥1/10); časté (≥1/100 až
<1/10); méně časté (≥1/1 000 až <1/100); vzácné (≥1/10 000 až < 1/1 000); velmi vzácné (<1/10 000), není známo (z dostupných údajů nelze určit):


MedDRA třídy orgánových systémů
Psychiatrické poruchy

Poruchy nervového systému Srdeční poruchy
Cévní poruchy
Frekvence vzácné velmi vzácné velmi vzácné vzácné velmi vzácné
Nežádoucí účinek
insomnie neklid
závrať, bolest hlavy arytmie
hypotenze, ortostatická hypotenze

2/5

Gastrointestinální poruchy

Poruchy jater a žlučových cest Poruchy kůže a podkožní tkáně Celkové poruchy a reakce v místě aplikace
vzácné

vzácné vzácné
velmi vzácné
nevolnost, žaludeční porucha, bolest v epigastriu hepatopatie
vyrážka únava

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme
zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9   Předávkování

Při intoxikaci naftidrofurylem se nejčastěji objevují stavy zmatenosti, křeče centrálního nervového původu, prodloužení kardiálního převodu vzruchů a pokles TK. Léčba je pouze symptomatická a podpůrná se zajištěním a monitorováním vitálních funkcí pacienta.


5.   FARMAKOLOGICKÉ VLASTNOSTI
5.1   Farmakodynamické vlastnosti

Farmakoterapeutická skupina: Jiná periferní vazodilatancia ATC kód: C04AX21
Naftidrofuryl působí muskulotropně spazmolyticky na hladké svalstvo artérií, snižuje tonus arteriol a periferní cévní odpor. Zlepšuje prokrvení periferních tkání a zejména CNS, zmírňuje ischemické bolesti. Naftidrofuryl specificky blokuje S2 receptory přítomné
v trombocytech a hladké svalovině cévní (antiserotoninové účinky vazodilatační
a antiagregační). Je rovněž antagonistou nikotinu a bradykininu. Naftidrofuryl stimuluje energetický metabolizmus neuronu a snižuje produkci algogenních látek (kyseliny mléčné). Aktivuje tkáňovou sukcinyldehydrogenázu, zvyšuje nabídku kyslíku tkáním, zlepšuje utilizaci glukosy, zvyšuje tvorbu ATP.

5.2  Farmakokinetické vlastnosti

Naftidrofuryl se dobře vstřebává ze zažívacího traktu. Vzhledem k retardaci uvolňování účinné látky z potahované tablety přetrvávají účinné plazmatické koncentrace nejméně 3-5 hodin po podání. Naftidrofuryl se váže na plazmatické bílkoviny asi z 80%, vylučuje se především žlučí převážně ve formě metabolitů, jen z malé části močí. Plazmatický poločas je asi 40-60 minut. Naftidrofuryl dobře proniká hematoencefalickou bariérou a přechází do mateřského mléka.
5.3  Předklinické údaje vztahující se k bezpečnosti
Při testu akutní toxicity na myších byla zjištěna LD50 pro perorální podání přibližně 550- 600 mg/kg.
Teratogenita byla testována na myších, potkanech a králících při dávce 30-480 mg/kg p. o., případně 2,5 - 5 mg/kg i. v., podávané od 6. do 15. - 19. dne březosti. Žádné teratogenní účinky
3/5

nebyly zjištěny.


6.   FARMACEUTICKÉ ÚDAJE

6.1  Seznam pomocných látek

Jádro tablety:
Monohydrát laktózy Mikrokrystalická celulóza Upravený montánní vosk Methylovaný oxid křemičitý Magnesium-stearát
Mastek

Potahová vrstva tablety:
Hypromelosa 2910/5 Makrogol 6000
Polysorbát 80 Simetikonová emulze SE4 Oxid titaničitý (E171)
Hlinitý lak chinolinové žluti (E104) Hlinitý lak Ponceau 4R (E124)
6.2  Inkompatibility

Neuplatňuje se.

6.3  Doba použitelnosti
2 roky

6.4  Zvláštní opatření pro uchovávání

Uchovávejte při teplotě do 25 °C.

6.5  Druh obalu a obsah balení

Druh obalu:
bílá PE lahvička se šroubovacím PE uzávěrem, krabička.

Velikost balení:
100 tablet s prodlouženým uvolňováním (PE lahvička),

Upozornění:
V členské zemi EHP, ze které je tento přípravek dovážen (Slovensko) je přípravek registrován pod názvem “Enelbin 100 Retard”. Tento název je uveden na lahvičce.

Text na lahvičce je ve slovenštině.

6.6   Zvláštní opatření pro likvidaci přípravku a pro zacházení s ním

Žádné zvláštní požadavky na likvidaci.



4/5

7.   DRŽITEL ROZHODNUTÍ O REGISTRACI

STADA Arzneitmittel AG, Stadastrasse 2-18, 61118 Bad Vilbel, Německo
Souběžný dovozce:
GALMED a. s, Těšínská 1349/296, Radvanice, 716 00 Ostrava, Česká republika


8.   REGISTRAČNÍ ČÍSLO

83/329/91-C/PI/001/20

9.   DATUM PRVNÍ REGISTRACE/PRODLOUŽENÍ REGISTRACE
Datum první registrace: 01.12.2020

10.  DATUM REVIZE TEXTU

01.12.2020








































5/5
