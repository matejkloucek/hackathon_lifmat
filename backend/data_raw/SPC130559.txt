sp. zn. sukls298106/2018
SOUHRN ÚDAJŮ O PŘÍPRAVKU

1.   NÁZEV PŘÍPRAVKU

Dithiaden 2 mg tablety

2.   KVALITATIVNÍ A KVANTITATIVNÍ SLOŽENÍ

Jedna tableta obsahuje bisulepini hydrochloridum 2,25 mg (bisulepinum 2 mg).

Pomocná látka se známým účinkem: monohydrát laktosy (100 mg v jedné tabletě).

Úplný seznam pomocných látek viz bod 6.1.


3.   LÉKOVÁ FORMA

Tableta.
Téměř bílé tablety s půlicí rýhou o průměru 7 mm. Tabletu lze rozdělit na stejné dávky.


4.   KLINICKÉ ÚDAJE

4.1  Terapeutické indikace

Projevy hypersenzitivity I. typu (zprostředkované IgE protilátkami); akutní alergické stavy, alergická rýma (zvláště sezónní), astma bronchiale I.typu; alergické reakce po bodnutí hmyzem, aplikaci
alergenu při hyposenzibilizaci, po podání léků či požití potravin; kopřivka, Quinckeho edém, atopická
dermatitida.

4.2  Dávkování a způsob podání

Dávkování
Individuální, podle povahy onemocnění a podle snášenlivosti. Zpočátku je vhodné podávat dávky vyšší, respektive začít léčbu injekční formou a řídit se velikostí účinku a únosné míry ospalosti. Dospělým a dospívajícím od 15 let lze podat za den 4-8 mg.

Pediatrická populace
Děti 2-6 let v dávce 1 mg (½ tablety) 2-3krát denně, přičemž dětem do 3 let je třeba podat tabletu
rozdrcenou na lžičce s tekutinou.
Dětem ve věku 7-14 let se podává 1-2 mg 2-3krát denně. Po dosažení účinku lze obvykle vystačit s nižšími dávkami. Způsob podání
Perorální podání.



Strana 1/5

4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1.
-  Status asthmaticus;
-  Ve všech případech, kde je na závadu ospalost.

4.4  Zvláštní upozornění a opatření pro použití

Vzhledem k anticholinergnímu účinku přípravku má být zvážen poměr rizika a přínosu i u obstrukce v močových cestách, u hypertrofie prostaty, při retenci moči, glaukomu (především s uzavřeným
úhlem) a u kómatu.

Během léčby přípravkem Dithiaden se nemají pít alkoholické nápoje.

Laktosa
Pacienti se vzácnými dědičnými problémy s intolerancí galaktosy, úplným nedostatkem laktasy nebo
malabsorpcí glukosy a galaktosy nemají tento přípravek užívat.

4.5   Interakce s jinými léčivými přípravky a jiné formy interakce

Centrálně tlumivý účinek přípravku Dithiaden zesilují současně podané látky tlumící CNS (neuroleptika, hypnotika, sedativa, anestetika, antidepresiva, alkohol, inhibitory MAO apod.). Anticholinergní účinek zesilují současně podávaná anticholinergika a látky s anticholinergním účinkem.

4.6  Fertilita, těhotenství a kojení
Bezpečnost při podávání v těhotenství nebyla prověřena. Tento přípravek se proto nedoporučuje podávat v době těhotenství, zejména v 1. trimestru, bez zvážení příznivého léčebného efektu pro matku a potenciálního rizika pro plod.

Údaje o přechodu do mateřského mléka nejsou známy, přípravek tedy nemá být podáván kojícím ženám.

4.7  Účinky na schopnost řídit a obsluhovat stroje

Tento přípravek může nepříznivě ovlivnit schopnost činností vyžadující zvýšenou pozornost,
motorickou koordinaci a rychlé rozhodování (např. řízení vozidel, ovládání strojů, práce ve výškách
apod.), a proto nesmí léčení pacienti uvedené činnosti vykonávat.

4.8  Nežádoucí účinky

Nežádoucí účinky bisulepinu se vyskytují častěji u dětí a starších lidí.
V následující tabulce jsou shrnuté nežádoucí účinky bisulepinu rozdělené do skupin podle
terminologie MedDRA s uvedením frekvence výskytu: velmi časté (≥ 1/10), časté (≥ 1/100 až < 1/10),
méně časté (≥ 1/1 000 až < 1/100), vzácné (≥ 1/10 000 až < 1/1 000), velmi vzácné (< 1/10 000),
neznáme (z dostupných údajů nelze určit).


Třídy orgánových systémů
Poruchy krve a lymfatického systému Poruchy metabolismu a výživy Psychiatrické poruchy
Frekvence Vzácné Vzácné Vzácné
Nežádoucí účinek
Poruchy krvetvorby²
Poruchy metabolických funkcí²
Poruchy psychiky (zmatenost)²



Strana 2/5

Poruchy nervového systému

Poruchy oka
Srdeční poruchy
Gastrointestinální poruchy


Poruchy jater a žlučových cest Poruchy kůže a podkožní tkáně Poruchy ledvin a močových cest Poruchy reprodukčního systému a prsu
¹ Anticholinergní účinky.
Časté
Časté Časté

Časté

Vzácné Časté Časté
Vzácné
Celkový útlum s rizikem snížené pozornosti¹ (někdy naopak excitace)¹
Poruchy zraku, zvýšený nitrooční tlak¹ Poruchy TK¹, srdečního rytmu a frekvence¹ Sucho v ústech s polykacími obtížemi¹, žízeň¹, snížení motility trávicí soustavy
s obstipací¹
Poruchy jater²
Zčervenání a suchost kůže¹, fotosenzitivita Poruchy mikce¹
Gynekomastie²
² Vyskytují se při delším užívání, při vyšších dávkách a u citlivých jednotlivců.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravků. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9  Předávkování

Předávkování se projeví útlumem až spavostí s anticholinergními příznaky (viz 4.8). Léčba
je symptomatická a podpůrná se zaměřením na udržení vitálních funkcí.


5.   FARMAKOLOGICKÉ VLASTNOSTI
5.1  Farmakodynamické vlastnosti

Farmakoterapeutická skupina: jiná antihistaminika pro systémovou aplikaci. ATC kód: R06AX
Bisulepin má intenzivní a poměrně selektivní antihistaminové působení, působí sedativně, nemá antiadrenergní a jen velmi nízké anticholinergní a antiserotoninové účinky.

Centrálně tlumivý efekt se u experimentálních zvířat projevoval až při dávkách, které byly o dva řády vyšší než antihistaminové.
5.2  Farmakokinetické vlastnosti

Ze sledování radioaktivity u experimentálních zvířat lze soudit, že se bisulepin jen zčásti vstřebává z gastrointestinálního traktu. Vylučuje se jak stolicí, tak močí a to zčásti nezměněn, zčásti ve formě metabolitů, které jsou biologicky méně aktivní, než mateřská látka. Vylučování je pomalé, během 6 dnů se vyloučí cca 78 % podané látky.
5.3  Předklinické údaje vztahující se k bezpečnosti přípravku

LD50 v mg/kg bisulepinu u různých druhů zvířat:


Strana 3/5

myš           potkan         králík          pes
─────────────────────────────────────────
────────────
i.v.       36            29,5           10 – 20         cca 20
p.o.       320           560           cca 500         250–500
─────────────────────────────────────────
────────────
Bisulepin neměl na průběh gravidity, na vývoj zárodku, porod, laktaci a odchov mláďat u potkanů a králíků žádný vliv.


6.   FARMACEUTICKÉ ÚDAJE

6.1  Seznam pomocných látek
monohydrát laktosy kukuřičný škrob
želatina kalcium-stearát mastek glycerol 85%
6.2  Inkompatibility

Neuplatňuje se.

6.3  Doba použitelnosti

3 roky.

6.4  Zvláštní opatření pro uchovávání
Uchovávejte při teplotě do 25 °C. Uchovávejte v původním obalu, aby byl přípravek chráněn před světlem a vlhkostí.

6.5  Druh obalu a obsah balení
PVC/Al blistr, krabička.
Velikost balení: 20 tablet.

6.6   Zvláštní opatření pro likvidaci přípravku a pro zacházení s ním
Veškerý nepoužitý léčivý přípravek nebo odpad musí být zlikvidován v souladu s místními požadavky.


7.   DRŽITEL ROZHODNUTÍ O REGISTRACI

Zentiva, k. s., U Kabelovny 130, 102 37 Praha 10, Česká republika

8.   REGISTRAČNÍ ČÍSLO(A)

24/101/73-C


Strana 4/5

9.   DATUM PRVNÍ REGISTRACE / PRODLOUŽENÍ REGISTRACE

Datum první registrace: 5. 2. 1973
Datum posledního prodloužení registrace: 3. 9. 2014


10.  DATUM REVIZE TEXTU

5. 9. 2018













































Strana 5/5
