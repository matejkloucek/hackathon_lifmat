sp.zn.sukls268759/2020


SOUHRN ÚDAJŮ O PŘÍPRAVKU

1.  NÁZEV PŘÍPRAVKU
Bromhexin KM 8 mg/ml perorální kapky, roztok

2.  KVALITATIVNÍ A KVANTITATIVNÍ SLOŽENÍ

Jeden ml roztoku (23 kapek) obsahuje bromhexini hydrochloridum 8 mg Pomocné látky se známým účinkem: sacharóza (100 mg/ml), ethanol Úplný seznam pomocných látek viz bod 6.1

3.  LÉKOVÁ FORMA
Perorální kapky, roztok.
Čirý až nažloutlý roztok s aromatickou vůní.

4.  KLINICKÉ ÚDAJE

4.1  Terapeutické indikace
Sekretolytická terapie při akutních a chronických průduškových a plicních onemocněních, při nichž dochází k poruchám tvorby hlenů a jejich transportu a vylučování.

4.2  Dávkování a způsob podání
Dávkování

Jednotlivá dávka   Odpovídající denní dávka      Max. denní dávka

Dospělí a dospívající nad 14 let
23-46 kapek
3x denně
24-48 mg bromhexin- hydrochloridu
138 kapek = 48 mg bromhexin- hydrochloridu


Dospívající 12 – 14 let a pacienti s tělesnou hmotností pod 50 kg
23 kapek
3x denně
24 mg bromhexin- hydrochloridu
69 kapek = 24 mg bromhexin- hydrochloridu

Způsob podání Perorální podání
Bromhexin KM se podává po jídle a s velkým množstvím tekutiny. Uvolňování hlenů je
podporováno podáváním dostatečného množství tekutin.
Délka trvání léčby
O délce léčby je nutno rozhodnout individuálně podle indikace a průběhu onemocnění.
Upozornění: při těžkých poškozeních jater a ledvin musí být dávkování individuálně posouzeno.
Dávkování musí být sníženo, a to buď snížením dávky nebo prodloužením intervalu podávání.

4.3  Kontraindikace
Hypersenzitivita na léčivou látku nebo na kteroukoli pomocnou látku uvedenou v bodě 6.1

Bromhexin KM nesmí být užíván pacienty se žaludečním nebo duodenálním vředem, neboť Bromhexin



1

KM může ovlivnit žaludečně-střevní mukózní bariéru. Bromhexin KM nesmí být podáván u dětí mladších 12 let. Bromhexin KM se nesmí užívat v období kojení.

4.4  Zvláštní upozornění a opatření pro použití
Byla  zaznamenána  hlášení  závažných  kožních  reakcí  souvisejících  s podáním  bromhexin- hydrochloridu, jako je například erythema multiforme, Stevensův-Johnsonův syndrom (SJS)/toxická epidermální nekrolýza (TEN) a akutní generalizovaná exantematózní pustulóza (AGEP). Pokud se objeví symptomy nebo příznaky progresivní kožní vyrážky (někdy ve formě puchýřů nebo slizničních lézí), je nutno neprodleně ukončit podávání bromhexin-hydrochloridu a vyhledat lékařskou pomoc.
Vzhledem k možnému hromadění hlenu se má Bromhexin KM při porušené bronchomotorice a rozsáhlém množství hlenu (např. při vzácné primární ciliární dyskinezi) podávat jen s obzvláštní opatrností.

Při poruše funkce ledvin nebo při těžké poruše funkce jater smí být Bromhexin KM užíván jen s obzvláštní opatrností (tzn. v delších intervalech nebo ve snížených dávkách).

Při závažné poruše funkce ledvin je třeba očekávat hromadění metabolitů bromhexin-hydrochloridu, které se tvoří v játrech. Zejména při dlouhodobé léčbě se doporučují kontroly jaterních funkcí.

Pomocné látky se známým účinkem:
Tento léčivý přípravek obsahuje 360 mg alkoholu (ethanolu) v jednom ml, což odpovídá 41 % (obj.) alkoholu. Množství alkoholu v maximální jednotlivé dávce 2 ml tohoto léčivého přípravku odpovídá méně než 18 ml piva nebo 8 ml vína. Takto malé množství alkoholu v tomto léčivém přípravku nemá žádné znatelné účinky.
Přípravek obsahuje sacharózu. Pacienti se vzácnými dědičnými problémy s intolerancí fruktózy, malabsopcí glukózy a galaktózy nebo se sacharázo-izomaltázovou deficiencí nemají tento přípravek užívat.

Tento léčivý přípravek obsahuje méně než 1 mmol (23 mg) sodíku v maximální jednotlivé dávce 2 ml, to znamená, že je v podstatě „bez sodíku“.


4.5  Interakce s jinými léčivými přípravky a jiné formy interakce
Při současném užívání přípravku Bromhexin KM s antitusiky může dojít k nebezpečnému hromadění hlenu v důsledku narušení kašlacího reflexu. Proto má být indikace této kombinace léků obzvláště pečlivě posouzena.
Při současném podávání léků, které mohou být příčinou gastrointestinálního podráždění, je možné předpokládat zesílený efekt podráždění žaludeční sliznice.

Souběžné podávání přípravku Bromhexin 8 KM kapky a antibiotik (erythromycin, cefalexin, oxytetracyklin, ampicilin, amoxicilin) vede ke zlepšenému přechodu antibiotik do plicní tkáně.
4.6  Fertilita, těhotenství a kojení
Těhotenství
Nejsou k dispozici žádné závěry o užívání bromhexinu v průběhu těhotenství. Bromhexin KM se má
v průběhu těhotenství užívat pouze po důkladném posouzení poměru rizika a přínosu.

Kojení



2

Jelikož léčivá látka přechází do mateřského mléka, nesmí se Bromhexin KM užívat v období kojení.
Fertilita
Nejsou k dispozici žádné údaje o vlivu na fertilitu.

4.7  Účinky na schopnost řídit a obsluhovat stroje
Přípravek obsahuje alkohol, a proto může nepříznivě ovlivnit činnost vyžadující zvýšenou pozornost, koordinaci pohybů a rychlé rozhodování (např. řízení motorových vozidel, práce ve výškách, obsluha některých strojů).

4.8  Nežádoucí účinky
Výskyt nežádoucích účinků se klasifikuje následujícími četnostmi:
Velmi časté  (≥ 1/10)
Časté      (≥ 1/100, < 1/10) Méně časté   (≥ 1/1000, < 1/100) Vzácné     (≥ 1/10 000, < 1/1,000) Velmi vzácné  (< 1/10 000)
Není známo  (z dostupných údajů nelze určit)
Poruchy imunitního systému Vzácné: hypersenzitivní reakce
Není známo: anafylaktické reakce včetně anafylaktického šoku, angioedému a pruritu

Gastrointestinální poruchy
Časté: nevolnost, bolesti břicha, zvracení, průjem
Velmi vzácné: reaktivizace existujícího gastrointestinálního vředu

Poruchy kůže a podkožní tkáně Vzácné: vyrážka, kopřivka
Není známo: závažné nežádoucí kožní reakce (včetně erythema multiforme, Stevensova-Johnsonova syndromu/toxické epidermální nekrolýzy a akutní generalizované exantematózní pustulózy).
Poruchy jater a žlučových cest
Méně časté: přechodný vzestup hodnot SGOT v séru
Celkové poruchy a reakce v místě aplikace:
Méně časté: zvýšení teploty a třesavka, dyspnoe
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv, Šrobárova 48,
100 41 Praha 10,
Webové stránky: www.sukl.cz/nahlasit-nezadouci-ucinek.

4.9  Předávkování
a) Symptomy
Nebezpečné předávkování nebylo u člověka doposud zaznamenáno.

Byla publikována případová studie, podle níž došlo u 4 z 25 případů k překročení doporučeného dávkování bromhexin-hydrochloridu, které vyvolalo symptomy, které se projevily zvracením a u 3 batolat zastřeným vědomím, ataxií, diplopií, lehkou metabolickou acidózou a tachypnoí. U batolat,



3

která požila až 40 mg bromhexin-hydrochloridu, se neobjevily žádné příznaky, i když u nich nebyla
provedena dekontaminace.

U dospělých nebyl dosud nalezen žádný důkaz chronického toxického potenciálu.

Požití většího množství přípravku může zvláště u batolat vést k otravě alkoholem, a tím dojít k ohrožení života. Pokud se užije celé 20ml, 30ml, 50ml nebo 100ml balení Bromhexinu KM, odpovídá to požití cca 6,6; 9,9; 16,5 nebo 33 g alkoholu.

b) Léčba
Po excesivním předávkování je nutná kontrola krevního oběhu a zavedení symptomatických terapeutických opatření. Na základě nízké toxicity bromhexin-hydrochloridu nejsou zpravidla nutná razantní opatření ke snížení resorpce,  popř.  k urychlení  jeho  eliminace.  Na  základě farmakokinetických vlastností (zvýšený distribuční objem, zpomalení zpětného distribučního procesu a zvýšení proteinových  vazeb)  nelze  očekávat výrazné  ovlivnění  eliminace  dialýzou  nebo forsírovanou diurézou.

Protože u dětí starších 2 let lze očekávat pouze mírné symptomy, a to i po požití velkého množství přípravku, dekontaminaci lze vynechat, pokud nebylo požito více než 80 mg bromhexin- hydrochloridu; pro mladší děti je stanoven odpovídající limit 60 mg bromhexin-hydrochloridu (6 mg/kg tělesné hmotnosti).



5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Expektorancia, kromě kombinací s antitusiky. Mukolytika. ATC kód: R05CB02

Bromhexin-hydrochlorid je syntetický derivát vasicinu, který je léčivou látkou rostlinného původu. Má sekretolytický a sekretomotorický účinek na oblast bronchiálního traktu. V experimentech na zvířatech zvyšuje podíl serózního bronchiálního sekretu. Snížením viskozity a aktivizací řasinkového epitelu je podporováno vylučování hlenu.
Po použití bromhexin-hydrochloridu stoupá koncentrace antibiotik (amoxicilin, erythromycin, oxytetracyklin) ve sputu a v bronchiálním sekretu. Klinická relevance není objasněna.
5.2  Farmakokinetické vlastnosti
Bromhexin-hydrochlorid se po perorálním podání prakticky kompletně absorbuje s poločasem rozpadu cca 0,4 hod. Tmax činí po perorálním podání 1 hodinu. First-pass efekt činí přibližně 80 %. Během tohoto procesu vznikají biologicky aktivní metabolity. Vazba na plazmatické proteiny činí 99 %.

Pokles hladiny v plazmě má multifázový charakter. Poločas účinku je přibližně 1 hodina. Biologický poločas je přibližně 16 hodin. Tento stav je způsoben redistribucí malého množství bromhexin- hydrochloridu ze tkání. Distribuční objem činí přibližně 7 l/kg tělesné hmotnosti. U bromhexin- hydrochloridu nedochází k akumulaci.

Bromhexin-hydrochlorid prochází placentou, přechází do mozkomíšního moku a mateřského mléka.

Vylučování probíhá převážně ledvinami ve formě metabolitů, vytvářených v játrech. Vzhledem k vysoké vazbě na bílkoviny, velkému distribučnímu objemu a pomalé redistribuci z tkání do krve nelze očekávat výraznou eliminaci bromhexin-hydrochloridu dialýzou nebo forsírovanou diurézou.

Při těžké poruše funkce jater lze očekávat snížení clearance základní substance. Při těžké poruše funkce
ledvin nelze vyloučit prodloužení eliminačního poločasu metabolitů bromhexin-hydrochloridu.



4

Za fyziologických podmínek může bromhexin-hydrochlorid vytvářet v žaludku nitroso sloučeniny.

5.3  Předklinické údaje vztahující se k bezpečnosti
a) Akutní toxicita
Z pokusů na zvířatech ke zjištění akutní toxicity na bromhexin-hydrochlorid u potkanů, myší, králíků a psů vyplynula jeho nízká toxicita.
LD 50 byla u těchto druhů zvířat v rozmezí 3g - 16g / kg jejich tělesné váhy.
b) Chronická toxicita
Ze subchronických zkoušek toxicity na zvířatech (potkani, myši) byly až po 4, popř. 5 týdnech zjištěny toxické účinky, vedoucí až k úhynu zvířete.
Letální dávka u potkanů byla přibližně 1 500 mg / kg tělesné váhy a u myši 2 000 mg / kg. Dávkování
500 mg / kg u potkanů a 200 mg / kg u myší bylo tolerováno bez toxického efektu.

Pokusy s chronickou toxicitou byly na potkanech a psech prováděny v časovém rozpětí od ½ do 2 let. Důležitým efektem zjištěným u potkanů byla alopécie a ztráta vousů, a to při dávkování 500 mg kg.

Při dávce 400 mg / kg byly u 1 samce a 3 samic sporadicky pozorovány křeče.
U 1 samečka a 1 samičky ze skupiny testované 100 mg / kg se rovněž objevily křeče. Tyto křeče byly pozorovány teprve po více než ½ roku trvajícím pokusu.
Další výskyt intoxikací nebyl zaznamenán.
c) Mutagenní a onkogenní potenciál
Bromhexin-hydrochlorid se neprojevil při in-vitro – (AMES-Test) a in-vivo / in-vitro pokusech (Host- Mediated Assay) jako mutagen.
V pokusech na kancerogenitu u potkanů nebyly zjištěny žádné důkazy potenciálu bromhexinu vyvolávat nádory.

d) Reprodukční toxicita
Bromhexin-hydrochlorid prochází placentou.
Při pokusech na potkanech, myších a králících nebyl zjištěn teratogenní potenciál.
Vývoj a chování potomstva nebyly terapeutickým dávkováním ovlivněny. Bromhexin-hydrochlorid
neměl vliv ani na fertilitu.

6.  FARMACEUTICKÉ ÚDAJE

6.1  Seznam pomocných látek
Čištěná voda Ethanol (96%) Sacharosa
Dodekahydrát hydrogenfosforečnanu sodného Polysorbát 80
Kyselina chlorovodíková 36% Dihydrogenfosforečnan draselný Aroma:
Badyáníková silice Fenyklová silice Levomentol Tymiánová silice Silice máty rolní Blahovičníková silice

6.2  Inkompatibility
Neuplatňuje se.



5

6.3  Doba použitelnosti
3 roky
Doba použitelnosti po prvním otevření: 6 měsíců.
6.4  Zvláštní opatření pro uchovávání
Uchovávejte při teplotě do 25 °C v původním vnitřním obalu.

6.5  Druh obalu a obsah balení
Hnědá skleněná lahvička s polyethylenovou kapací vložkou a šroubovacím uzávěrem z plastické hmoty, v krabičce.
Velikost balení: 20 ml, 30 ml, 50 ml, 100 ml
Na trhu nemusí být všechny velikosti balení.

6.6  Zvláštní opatření pro likvidaci přípravku

Žádné zvláštní požadavky.
7.  DRŽITEL ROZHODNUTÍ O REGISTRACI

Krewel Meuselbach GmbH Krewelstrasse 2
53783 Eitorf
Německo

8.  REGISTRAČNÍ ČÍSLO

52/100/85-C

9.  DATUM PRVNÍ REGISTRACE/PRODLOUŽENÍ REGISTRACE
Datum první registrace: 25. 10. 1985
Datum posledního prodloužení registrace: 21.12.2016

10.  DATUM REVIZE TEXTU

17. 12. 2020






















6
