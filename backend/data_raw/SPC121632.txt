Sp.zn.sukls61468/2018
SOUHRN ÚDAJŮ O PŘÍPRAVKU

1. NÁZEV PŘÍPRAVKU
VERTIMED 8 mg tablety VERTIMED 16 mg tablety VERTIMED 24 mg tablety
2. KVALITATIVNÍ A KVANTITATIVNÍ SLOŽENÍ
VERTIMED 8 mg: Jedna tableta obsahuje betahistini dihydrochloridum 8 mg. VERTIMED 16 mg: Jedna tableta obsahuje betahistini dihydrochloridum 16 mg. VERTIMED 24 mg: Jedna tableta obsahuje betahistini dihydrochloridum 24 mg. Pomocná látka se známým účinkem: monohydrát laktosy
VERTIMED 8 mg: Jedna tableta obsahuje 50 mg monohydrátu laktosy. VERTIMED 16 mg: Jedna tableta obsahuje 100 mg monohydrátu laktosy. VERTIMED 24 mg: Jedna tableta obsahuje 150 mg monohydrátu laktosy. Úplný seznam pomocných látek viz bod 6.1.
3. LÉKOVÁ FORMA
Tableta
VERTIMED 8 mg: Bílé, kulaté, ploché tablety se zkosenými hranami, s půlicí rýhou na jedné straně, o průměru 6,6 mm. Půlicí rýha má pouze usnadnit dělení tablety pro snazší polykání, nikoliv její rozdělení na stejné dávky.
VERTIMED 16 mg: Bílé, kulaté, ploché tablety se zkosenými hranami, s půlicí rýhou na jedné straně, o průměru 9,0 mm. Tabletu lze rozdělit na stejné dávky.
VERTIMED 24 mg: Bílé, kulaté, ploché tablety se zkosenými hranami, s půlicí rýhou na jedné straně, o průměru 10,0 mm. Tabletu lze rozdělit na stejné dávky.

4. KLINICKÉ ÚDAJE
4.1 Terapeutické indikace
•  Symptomatická léčba Ménièrovy nemoci
•  Symptomatická léčba vestibulárního vertiga
4.2 Dávkování a způsob podání
Dávkování
Dospělí
24–48 mg betahistin dihydrochloridu denně, podává se v rozdělených dávkách.
8 mg tablety            16 mg tablety           24 mg tablety
1–2 tablety 3krát denně      ½–1 tableta 3krát denně      1 tableta 2krát denně


1

Dávkování má být individuálně upraveno. Zlepšení může být pozorováno někdy až po několika týdnech léčby.
Nejlepšího výsledku léčby se dosahuje po několika měsících.
V některých indikacích může nasazení léku na počátku choroby zabránit progresi onemocnění a/nebo ztrátě sluchu v pozdějších fázích nemoci.
Pediatrická populace
VERTIMED se nedoporučuje k používání u dětí a dospívajících do 18 let věku vzhledem k nedostatku údajů o bezpečnosti a účinnosti.
Starší pacienti
Údaje z klinických studií u této skupiny pacientů jsou omezené. Podle postmarketingových zkušeností u této skupiny pacientů není nutná úprava dávky.
Porucha funkce ledvin
U této skupiny pacientů nejsou k dispozici specifické klinické studie. Podle postmarketingových zkušeností u této skupiny pacientů není nutná úprava dávky.
Porucha funkce jater
U této skupiny pacientů nejsou k dispozici zvláštní klinické studie. Podle postmarketingových zkušeností u této skupiny pacientů, není nutná úprava dávky.
Způsob podání
Tablety se mají polykat celé s dostatečným množstvím tekutiny, spolu s jídlem nebo po jídle. Doba léčby závisí na typu a průběhu nemoci. Léčba je obvykle dlouhodobá.
4.3 Kontraindikace
•  Hypersenzitivita na léčivou látku nebo na kteroukoli pomocnou látku uvedenou v bodě 6.1
•  Feochromocytom
4.4 Zvláštní upozornění a opatření pro použití
Pacienti s anamnézou bronchiálního astmatu a peptického vředu mají být během léčby pečlivě sledováni.
VERTIMED obsahuje laktosu. Pacienti se vzácnými dědičnými problémy s intolerancí galaktosy, vrozeným deficitem laktázy nebo glukoso-galaktosovou malabsorpcí tento přípravek nemají užívat.
4.5 Interakce s jinými léčivými přípravky a jiné formy interakce
Studie interakcí in vivo nebyly prováděny.
Na základě studií in vitro se nepředpokládá, že by betahistin inhiboval enzymy cytochromu P450.
Údaje  získané  in  vitro  ukazují  inhibici  metabolismu  betahistinu  léčivy,  která  inhibují monoaminooxidázu (MAO), včetně MAO typu B (např. selegilin). Při užití betahistinu současně s inhibitory MAO (včetně selektivního MAO-B) se doporučuje opatrnost.
Vzhledem k tomu, že betahistin je analogem histaminu, může interakce betahistinu s antihistaminiky teoreticky ovlivnit účinnost obou těchto léků.
4.6 Fertilita, těhotenství a kojení
Těhotenství
O podávání betahistinu těhotným ženám nejsou k dispozici dostatečné údaje.


2

Studie na zvířatech nenaznačují přímé nebo nepřímé škodlivé účinky na reprodukční toxicitu při klinicky relevantní terapeutické expozici (viz bod 5.3). Jako preventivní opatření se doporučuje neužívat betahistin během těhotenství.
Kojení
Není známo, zda je betahistin vylučován do lidského mateřského mléka.
Betahistin je vylučován do mléka samic potkanů. Účinky pozorované po narození ve studiích na zvířatech byly pozorovány jen při velmi vysokých dávkách (viz bod 5.3). Význam léku pro matku má být zvážen oproti přínosu kojení a potenciálním rizikům pro dítě.
Fertilita
Studie na zvířatech neprokázaly vliv na fertilitu u potkanů.
4.7 Účinky na schopnost řídit a obsluhovat stroje
Betahistin je indikován k symptomatické léčbě Ménièrovy nemoci a vestibulárního vertiga. Obě onemocnění mohou negativně ovlivnit schopnost řídit nebo obsluhovat stroje.
Na základě klinických studií nemá betahistin žádný nebo má zanedbatelný vliv na schopnost řídit nebo obsluhovat stroje.
4.8 Nežádoucí účinky
Následující nežádoucí účinky byly hlášeny u pacientů léčených betahistinem v placebem kontrolovaných klinických studiích, s takto definovanými frekvencemi:
•  velmi časté (≥1/10)
•  časté (≥1/100 až <1/10)
•  méně časté (≥1/1 000 až <1/100)
•  vzácné (≥1/10 000 až <1/1 000)
•  velmi vzácné (<1/10 000)
•  není známo (z dostupných údajů nelze určit) Poruchy nervového systému
Časté: bolest hlavy
Gastrointestinální poruchy Časté: nauzea a dyspepsie
Vedle  těchto  nežádoucích  účinků  hlášených  během  klinického  hodnocení  byly  v  průběhu postmarketingového používání a v odborné literatuře spontánně hlášeny následující nežádoucí účinky. Jejich frekvence nemůže být z údajů, které jsou k dispozici, odhadnuta, a je proto hodnocena jako
„není známo“.
Poruchy imunitního systému
Není známo: hypersenzitivní reakce, např. anafylaxe Gastrointestinální poruchy
Není známo: Mírné gastrointestinální obtíže (např. zvracení, bolest břicha, nadýmání). Těm se dá vyhnout užíváním betahistinu během jídla nebo po něm, nebo snížením dávky.
Poruchy kůže a podkožní tkáně
Není známo: Projevy přecitlivělosti kůže a podkožní tkáně, zvláště angioneurotický edém, kopřivka, vyrážka a pruritus.


3

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9 Předávkování
Symptomy
Bylo hlášeno několik případů předávkování. Někteří pacienti měli při dávkách až 640 mg mírné až středně závažné příznaky (např. nauzeu, ospalost, bolest břicha).
Závažnější komplikace (např. křeče, plicní nebo srdeční komplikace) byly hlášeny v případech záměrného předávkování betahistinem, zvláště v kombinaci s předávkováním jinými léky.
Léčba
Léčba předávkování má zahrnovat standardní podpůrná opatření.

5. FARMAKOLOGICKÉ VLASTNOSTI
5.1 Farmakodynamické vlastnosti
Farmakoterapeutická skupina: antivertiginóza, ATC kód: N07CA01 Mechanismus účinku betahistinu je znám pouze částečně.
Existuje několik hypotéz, které jsou podpořeny studiemi na zvířatech a klinickými údaji:
•  Betahistin ovlivňuje histaminergní systém: Betahistin působí jednak jako parciální agonista histaminového H1-receptoru a zároveň jako antagonista histaminového H3-receptoru, a zároveň nemá významný vliv na H2-receptory v nervové tkáni. Betahistin zvyšuje obrat a uvolňování  histaminu  blokováním  presynaptických  H3-receptorů  a  indukcí  „down- regulation“ H3-receptorů.
•  Betahistin může zvyšovat průtok krve v mozku a v celé kochleární oblastí: Farmakologické testování na zvířatech ukázalo, že cirkulace krve v žilkách vnitřního ucha (stria vascularis) se zlepší, pravděpodobně díky mikrocirkulaci ve vnitřním uchu a relaxaci prekapilárních sfinkterů. Bylo také prokázáno, že betahistin zvyšuje průtok krve v mozku u lidí.
•  Betahistin usnadňuje vestibulární kompenzaci: Betahistin urychluje vestibulární zotavení po unilaterální neurektomii u zvířat, a to podporou a usnadněním centrální vestibulární kompenzace; tento účinek je charakterizovan uvolňováním histaminu a „up-regulation“ cirkulace  zprostředkovanou  antagonismem  vůči  H3-receptorům.  Doba  zotavení  po vestibulární neurektomii u lidí byla při léčbě betahistinem také snížena.
•  Betahistin mění aktivitu vestibulárních neuronů: Bylo zjištěno, že betahistin má také na dávce závislý inhibiční účinek na vzruchovou aktivitu neuronů v laterálním a mediálním vestibulárním jádru.
Experimenty na zvířatech prokázaly, že farmakodynamické vlastnosti betahistinu mohou přispívat k léčebnému účinku ve vestibulárním systému.
Účinnost betahistinu byla prokázána ve studiích u pacientů s vestibulárním vertigem a Ménièrovou nemocí, a to zmírněním závažnosti a frekvence záchvatů vertiga.

4

5.2 Farmakokinetické vlastnosti
Absorpce
Po perorálním podání se betahistin rychle a téměř úplně absorbuje. Po absorpci je lék rychle a téměř úplně metabolizován na 2-pyridyloctovou kyselinu (2-PAA). Hladiny betahistinu v plasmě jsou velmi nízké. Farmakokinetické analýzy jsou tudíž založeny na měření 2-PAA v plasmě a moči.
Cmax v sytém stavu je nižší než nalačno. Avšak celková absorpce betahistinu je podobná za obou stavů, což naznačuje, že příjem potravy jenom zpomaluje absorpci betahistinu.
Distribuce
Procento betahistinu vázaného na bílkoviny krevní plasmy je menší než 5 %. Biotransformace
Po absorpci je betahistin rychle a téměř úplně metabolizován na 2-PAA (která nemá farmakologický účinek).
Po perorálním podání betahistinu dosahuje koncentrace 2-PAA v plasmě (a moči) maxima 1 hodinu po podání a klesá s poločasem asi 3,5 hodiny.
Eliminace
2-PAA se snadno vylučuje do moči. V dávkovém rozmezí mezi 8 a 48 mg je asi 85 % původní dávky nalezeno v moči. Exkrece samotného betahistinu ledvinami nebo stolicí má podružný význam.
Linearita
Odbourávání je při perorálním dávkování 8–48 mg konstantní, což ukazuje, že farmakokinetika betahistinu je lineární, a naznačuje, že zapojená metabolická cesta není saturována.
5.3 Předklinické údaje vztahující se k bezpečnosti
Chronická toxicita
Nežádoucí účinky na nervový systém byly pozorovány u psů a paviánů po podání intravenózní dávky 120 mg/kg a vyšší.
Studie chronické toxicity po perorálním podání betahistinu u potkanů v období 18 měsíců v dávce 500 mg/kg a u psů během 6 měsíců v dávce 25 mg/kg ukázaly, že betahistin byl dobře snášen, bez známek konečné toxicity.
Mutagenní a karcinogenní potenciál Betahistin nemá mutagenní potenciál.
V 18měsíční studii chronické toxicity u potkanů při dávkách betahistinu až 500 mg/kg nebyl prokázán karcinogenní potenciál.
Reprodukční toxicita
Ve studiích reprodukční toxicity byly pozorovány účinky pouze při expozicích považovaných za dostatečně převyšující maximální expozici u člověka, což naznačuje malý význam pro klinické použití.

6. FARMACEUTICKÉ ÚDAJE
6.1 Seznam pomocných látek
Monohydrát laktosy Kukuřičný škrob
Mikrokrystalická celulosa (E 460)

5

Bezvodá kyselina citronová (E 330) Povidon K25 (E 1201) Krospovidon typ A (E 1202) Hydrogenovaný rostlinný olej
6.2 Inkompatibility
Neuplatňuje se.
6.3 Doba použitelnosti
3 roky
6.4 Zvláštní opatření pro uchovávání
Tento léčivý přípravek nevyžaduje žádné zvláštní podmínky uchovávání.
6.5 Druh obalu a obsah balení
PVC/PE/PVDC-Al blistry
Velikost balení: 20, 24, 30, 48, 50, 60, 90, 96 a 100 tablet Na trhu nemusí být všechny velikosti balení.
6.6 Zvláštní opatření pro likvidaci přípravku
Veškerý nepoužitý léčivý přípravek nebo odpad musí být zlikvidován v souladu s místními požadavky.

7. DRŽITEL ROZHODNUTÍ O REGISTRACI
MEDOCHEMIE Ltd., 1-10 Constantinoupoleos Street, 3011 Limassol, Kypr

8. REGISTRAČNÍ ČÍSLO(A)
VERTIMED 8 mg tablety: 83/458/12-C VERTIMED 16 mg tablety: 83/459/12-C VERTIMED 24 mg tablety: 83/460/12-C
9. DATUM PRVNÍ REGISTRACE/PRODLOUŽENÍ REGISTRACE
Datum první registrace: 25. 7. 2012
Datum posledního prodloužení registrace: 2. 6. 2016

10. DATUM REVIZE TEXTU
7. 3. 2018









6
