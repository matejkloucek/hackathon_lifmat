sp.zn. sukls283430/2020

SOUHRN ÚDAJŮ O PŘÍPRAVKU

1. NÁZEV PŘÍPRAVKU
GYRABLOCK 400 mg potahované tablety

2. KVALITATIVNÍ A KVANTITATIVNÍ SLOŽENÍ
Jedna potahovaná tableta obsahuje norfloxacinum 400 mg. Úplný seznam pomocných látek viz bod 6.1.
3. LÉKOVÁ FORMA
Potahované tablety
Popis přípravku: žluté oválné bikonvexní tablety s půlící rýhou na jedné straně, 14x8 mm.
Půlicí rýha má pouze usnadnit dělení tablety pro snazší polykání, nikoliv její rozdělení na stejné dávky.

4. KLINICKÉ ÚDAJE
4.1  Terapeutické indikace
Norfloxacin je indikován k léčbě následujících infekcí vyvolaných citlivými kmeny mikroorganizmů (viz bod 5.1.):
•  nekomplikovaná akutní cystitida
U nekomplikované cystitidy má být přípravek GYRABLOCK použit pouze v případě, kdy použití jiných antibakteriálních látek, které jsou obecně doporučovány pro léčbu těchto infekcí, není vhodné.
•  chronická bakteriální prostatitida
Je třeba dbát oficiálních doporučení pro správné používání antibakteriálních látek.
4.2  Dávkování a způsob podání


Dávkování Indikace Léčba
Nekomplikovaná    akutní cystitida
Chronická     bakteriální prostatitida

Tablety
Denní dávka 2 x 400 mg

2 x 400 mg

Trvání léčby


3 až 5 dnů

4 až 6 týdnů

Pediatrická populace
Přípravek GYRABLOCK je kontraindikován u dětí a dospívajících v období růstu. Porucha funkce ledvin
U pacientů s clearance kreatininu pod 0,33 ml/s (20 ml/min) nebo s hladinou kreatininu v séru vyšší než 400 mmol/l (4,5 mg/100 ml) je nutné snížit dávkování. Dávka se sníží o polovinu nebo se interval mezi obvyklými dávkami zdvojnásobí. Pacientům na hemodialýze, jejichž diuréza je zachována, se podávají



1/12

poloviční dávky. Nemocným na kontinuální ambulantní peritoneální dialýze (CAPD) se aplikuje stejná dávka jako pacientům s normálními renálními funkcemi.
Způsob podání
GYRABLOCK lze užívat nalačno i během jídla. Během léčby má být zachována normální diuréza.
4.3  Kontraindikace
•  Hypersenzitivita na léčivou látku nebo na kteroukoli pomocnou látku uvedenou v bodě 6.1,
•  těhotenství a kojení,
•  děti a dospívající v období růstu (z důvodu chybějících zkušeností s používáním v této věkové kategorii, a protože nelze vyloučit možnost poškození kloubních chrupavek),
•  pacienti s tendinitidou a/nebo rupturou šlach související s podáváním fluorochinolonů v anamnéze (viz body 4.4 a 4.8).
4.4  Zvláštní upozornění a opatření pro použití
Norfloxacin se nemá používat u pacientů, u nichž se v minulosti při použití přípravků obsahujících chinolon nebo fluorochinolon vyskytly závažné nežádoucí účinky (viz bod 4.8). Léčba norfloxacinem má být u těchto pacientů zahájena pouze tehdy, pokud neexistují žádné jiné možnosti léčby a po pečlivém vyhodnocení poměru přínosu a rizika (viz také bod 4.3).
Norfloxacin má být podáván s opatrností u pacientů s poruchami CNS v anamnéze (zvláště pacientům s epilepsií a v jiných případech, kdy je možná predispozice záchvatů).
Pacienti se mají během léčby vyvarovat pobytu na přímém slunci. Jestliže se vyskytne hypersenzitivita na světlo, léčba má být přerušena.
Pokud dojde ke zhoršení zraku nebo jakémukoli vlivu na oči, je nezbytné okamžitě konzultovat s očním lékařem.
Pacienti v průběhu léčby mají být dostatečně hydratováni. U pacientů s poruchou funkce ledvin je třeba upravit dávkování.
Dysglykemie
Stejně  jako  u  všech  chinolonů  byly  hlášeny  poruchy  glykemie  zahrnující  hypoglykemii i hyperglykemii(viz bod 4.8), obvykle u pacientů s diabetem mellitem, kteří jsou souběžně léčeni perorálním  hypoglykemikem  (např.  glibenklamidem)  nebo  inzulinem.  Byly  hlášeny  případy hypoglykemického kómatu. U pacientů s diabetem mellitem se doporučuje pečlivé sledování glykemie.
Dlouhotrvající, zneschopňující a potenciálně ireverzibilní závažné nežádoucí účinky léčiva
U pacientů léčených chinolony a fluorochinolony byly bez ohledu na jejich věk a preexistující rizikové faktory hlášeny velmi vzácně případy dlouhotrvajících (měsíce nebo roky), zneschopňujících a potenciálně ireverzibilních závažných nežádoucích účinků léčiva postihujících různé, někdy vícečetné tělesné systémy (muskuloskeletální, nervový, psychiatrický a senzorický). Léčba norfloxacinem má být okamžitě ukončena při prvních známkách nebo příznacích jakéhokoli závažného nežádoucího účinku a pacienty je třeba informovat, že mají kontaktovat lékaře, který jim přípravek předepsal.
Periferní neuropatie
U  pacientů  léčených  chinolony  a  fluorochinolony,  byly  hlášeny  případy  senzorické  nebo senzomotorické polyneuropatie, vedoucí k parestezii, hypestezii, dysestezii nebo slabosti. Pacienti léčení norfloxacinem, mají být poučeni, aby před pokračováním léčby informovali svého lékaře, pokud se u nich vyskytnou symptomy neuropatie, jako jsou bolest, pálení, brnění, necitlivost nebo slabost, aby se tak předešlo vzniku potenciálně ireverzibilního stavu (viz bod 4.8).



2/12

Tendinitida a ruptura šlachy
Tendinitida a ruptura šlachy (zejména, ale nejen Achillovy šlachy), někdy bilaterální, se mohou objevit již do 48 hodin od zahájení léčby chinolony a fluorochinolony; jejich výskyt byl hlášen dokonce až několik měsíců po ukončení léčby. Riziko tendinitidy a ruptury šlachy se zvyšuje u starších pacientů, u pacientů s poruchou funkce ledvin, u pacientů po transplantaci solidních orgánů a u pacientů léčených současně kortikosteroidy. Z toho důvodu je třeba se souběžnému podávání kortikosteroidů vyhnout.
Při prvních známkách tendinitidy (např. bolestivý otok, zánět) je nutné léčbu norfloxacinem ukončit a zvážit jiné možnosti léčby. Postiženou končetinu (končetiny) je třeba náležitě ošetřit (např. imobilizací). Pokud se vyskytnou známky tendinopatie, kortikosteroidy se nemají používat.
Aneurysma a disekce aorty a regurgitace/nedomykavost srdečních chlopní
Epidemiologické studie uvádějí zvýšené riziko aneurysmatu a disekce aorty, zejména u starších pacientů, a aortální a mitrální regurgitace po podání fluorochinolonů. U pacientů léčených fluorochinolony byly hlášeny případy aneurysmatu a disekce aorty, někdy komplikované rupturou (včetně fatálních případů), a regurgitace/nedomykavosti některé ze srdečních chlopní (viz bod 4.8).
Fluorochinolony se proto mají používat až po pečlivém vyhodnocení přínosů a rizik a po zvážení dalších možností léčby u pacientů s výskytem aneurysmatu aorty v rodinné anamnéze nebo s kongenitálním onemocněním srdečních chlopní nebo u pacientů, u nichž byly diagnostikovány preexistující aneurysma a/nebo disekce aorty nebo onemocnění srdečních chlopní nebo u pacientů s jinými rizikovými faktory či predispozicemi:
•  jak k aneurysmatu a disekci aorty, tak k regurgitaci/nedomykavosti srdečních chlopní (např. onemocnění pojivové tkáně, jako je Marfanův syndrom nebo Ehlersův-Danlosův syndrom, Turnerův syndrom, Behçetův syndrom, hypertenze, revmatoidní artritida) nebo dále
•  k aneurysmatu a disekci aorty (např. cévních onemocnění, jako je Takayasuova arteriitida nebo obrovskobuněčná arteriitida, nebo zjištěná ateroskleróza či Sjögrenův syndrom) nebo dále
•  k regurgitaci/nedomykavosti srdečních chlopní (např. infekční endokarditida).
Riziko aneurysmatu a disekce aorty a její ruptury může být zvýšené také u pacientů, kteří jsou současně léčeni systémovými kortikosteroidy.
V případě náhlé bolesti v oblasti břicha, hrudníku nebo zad se pacientům doporučuje, aby neprodleně vyhledali lékařskou pomoc.
Pacienty je třeba informovat, že v případě akutní dušnosti, nově vzniklých srdečních palpitací nebo zvětšení objemu břicha nebo rozvoje otoků dolních končetin mají ihned vyhledat lékařskou pomoc.
Srdeční poruchy
Opatrnost je nutná při užívání fluorochinolonů, včetně norfloxacinu, u pacientů se známými rizikovými faktory pro prodloužení QT intervalu, jako jsou např.:
•  vrozený prodloužený QT interval
•  současné užívání léčivých přípravků, u kterých je známo, že prodlužují QT interval (např. antiarytmika IA a III třídy, tricyklická antidepresiva, makrolidy, antipsychotika)
•  nekorigovaná elektrolytová dysbalance (např. hypokalemie, hypomagnesemie)
•  onemocnění srdce (např. srdeční selhání, infarkt myokardu, bradykardie)
Starší pacienti a ženy mohou být citlivější na účinky léků prodlužujících QT interval. Proto je v těchto populacích třeba opatrnosti při používání fluorochinolonů, včetně norfloxacinu (viz body 4.2, 4.5, 4.8 a 4.9).
Sodík
Tento léčivý přípravek obsahuje méně než 1 mmol (23 mg) sodíku v jedné tabletě, to znamená, že je v podstatě „bez sodíku“.


3/12

4.5   Interakce s jinými léčivými přípravky a jiné formy interakce
Přípravky, o kterých je známo, že prodlužují QT interval: GYRABLOCK, stejně jako ostatní fluorochinolony, musí být užíván s opatrností u pacientů užívajících léčivé přípravky, o kterých je známo, že prodlužují QT interval (např. antiarytmika IA a III třídy, tricyklická antidepresiva, makrolidy a antipsychotika, viz bod 4.4).
Probenecid: Snižuje vylučování norfloxacinu močí, ale nemá vliv na jeho koncentraci v séru.
Norfloxacin inhibuje CYP 1A2, což může vést k interakcím s jinými léky, které jsou metabolizovány tímto enzymem (jako jsou theofylin, klozapin, olanzapin, rasagilin, ropinirol, takrin, tizanidin, kofein).
Theofylin, cyklosporin: Během společného podávání norfloxacinu s theofylinem a cyklosporinem norfloxacin způsobuje zvýšení plasmatických hladin těchto léčiv, proto se doporučuje měření jejich koncentrací v séru.
Kofein: Bylo prokázáno, že metabolismus kofeinu je inhibován chinolony a také norfloxacinem. To může vést k opožděné eliminaci a prodlouženému plazmatickému poločasu kofeinu. Během léčby norfloxacinem je proto potřeba, pokud je to možné, vyhnout se požití léků obsahujících kofein (např. určitá analgetika).
Warfarin: Současné podávání norfloxacinu s perorálními antikoagulancii (warfarin) zvyšuje jejich terapeutický účinek. V průběhu léčby norfloxacinem se prodlužuje doba krevní srážlivosti, proto je v případě operačního zákroku třeba kontrola krevní srážlivosti.
Didanosin se nemá podávat současně s norfloxacinem nebo během dvou hodin před nebo po podání norfloxacinu, protože ovlivňuje jeho absorpci a způsobuje nižší hladiny norfloxacinu v séru a moči.
Mléko a jogurt (mléčné tekuté výrobky), antacida a sukralfát snižují absorpci norfloxacinu. GYRABLOCK proto má být užíván 1 hodinu před nebo 2 hodiny po požití mléčného výrobku.
Pokud je norfloxacin užíván současně s léky obsahujícími železo, hliník, bismut, hořčík, vápník nebo zinek, tvoří se komplexy (chinolon – kov), které nejsou absorbovány. Pacienti mají užívat antacida, sukralfáty a léky obsahující tyto prvky 2 hodiny po užití přípravku GYRABLOCK.
Fenbufen: Podle studií na zvířatech může současné podávání chinolonů a fenbufenu vyvolat záchvaty. Proto je třeba se současnému podávání chinolonů a fenbufenu vyhnout.
Současné užívání chinolonů a kortikosteroidů zvyšuje riziko vzniku zánětu šlach nebo jejich ruptury. Byl hlášen zvýšený účinek antidiabetik (deriváty sulfonylurey) při současném užívání s norfloxacinem. Při současném užívání norfloxacinu a nitrofurantoinu je účinek obou přípravků snížený.
4.6  Fertilita, těhotenství a kojení
Těhotenství
Existují omezené údaje o použití léku během těhotenství. Norfloxacin přechází do pupeční krve a plodové vody. Studie teratogenity u myší nezaznamenaly žádné účinky, ale u králíků a opic vedly vysoké dávky norfloxacinu ke zvýšení embryoletality (viz bod 5.3.)
Bylo experimentálně zjištěno riziko poškození zatížených chrupavek v rostoucím organismu v důsledku používání fluorochinolonů, proto nesmí být norfloxacin podáván těhotným ženám (viz body 4.3 a 5.3).
Kojení
Je známo, že jiná antibiotika ze skupiny fluorochinolonů jsou vylučována do mateřského mléka. Z důvodu chybějících údajů u člověka a kvůli experimentálně zjištěnému riziku poškození zatížených chrupavek v rostoucím organismu v důsledku používání fluorochinolonů, nesmí být norfloxacin podáván kojícím ženám (viz body 4.3 a 5.3). Proto má být během léčby rozhodnuto o přerušení podání antibiotika nebo přerušení kojení, v závislosti na důležitosti léčby pro matku.
Fertilita
Norfloxacin neovlivnil fertilitu samců ani samic myší (viz bod 5.3).


4/12

4.7  Účinky na schopnost řídit a obsluhovat stroje
Chinolony mohou vzácně způsobovat křeče, a proto nemají být podávány pacientům s křečemi v anamnéze. Nežádoucí účinky přípravku GYRABLOCK, jako je bolest hlavy nebo závratě, se vyskytují velmi vzácně, ale mohou snížit bdělost, zvláště pokud pacient užívá GYRABLOCK společně s alkoholem. Lékaři a lékárníci mají varovat své pacienty, aby neřídili, neobsluhovali stroje a neprovozovali jiné nebezpečné aktivity, dokud nezjistí, jak reagují na léčbu.
4.8  Nežádoucí účinky
Nežádoucí účinky, které se mohou vyskytnout během léčby přípravkem GYRABLOCK, jsou tříděny do následujících skupin dle frekvence:
•  velmi časté (≥ 1/10)
•  časté (≥ 1/100 až < 1/10)
•  méně časté (≥ 1/1 000 až < 1/100)
•  vzácné (≥ 1/10 000 až < 1/1 000)
•  velmi vzácné (< 1/10 000)
•  není známo (z dostupných údajů nelze určit)



Poruchy krve a lymfatického systému



Poruchy imunitního systému



Poruchy metabolismu a výživy

Psychiatrické poruchy**








Poruchy nervového systému*
Časté
Méně časté
eozinofilie, leukopenie, neutropenie, trombocytopenie, prodloužení
protrombinového času






















bolest hlavy, závratě, ospalost
Vzácné
hemolytická anémie*




anafylaktické/ anafylaktoidní reakce








změny nálady, deprese, pocit úzkosti, nervozita, podrážděnost, euforie, dezorientace, halucinace, zmatenost,
psychické poruchy
a psychotické reakce
parestezie, insomnie poruchy spánku, polyneuropatie
včetně syndromu Guillain-Barré
Velmi vzácné
Není známo







hyper-
senzitivní reakce (kopřivka, vyrážka, pruritus)
hypogly- kemické kóma (viz bod 4.4)


5/12







Poruchy oka**

Poruchy ucha a labyrintu**
Srdeční poruchy***

















Cévní poruchy***


Gastrointestinální poruchy



Poruchy jater
a žlučových cest

Poruchy kůže
a podkožní tkáně
Časté







































cholestatická hepatitida, hepatitida
Méně časté


































bolest břicha a křeče, pálení žáhy, průjem, nauzea






vyrážka
Vzácné
a záchvaty křečí, možné zhoršení myasthenia gravis (viz bod 4.4)
poruchy zraku, zvýšené slzení
tinitus





















petechie
a hemoragické buly/papuly
s vaskulitidou
zvracení, ztráta chuti k jídlu,
pseudomembranózní kolitida, pankreatitida




kožní reakce, exfoliativní
dermatitida, toxická epidermální nekrolýza (Lyellův syndrom), erythema multiforme (Stevens-Johnsonův syndrom), fotosenzitivita (viz bod 4.4), pruritus
Velmi vzácné
Není známo










tachykardie, komorová arytmie
a torsade de pointes
(hlášeny především u pacientů
s rizikovými faktory pro prodloužení QT
intervalu), prodloužení QT
intervalu na EKG (viz body 4.4
a 4.9)










ikterus


6/12





Poruchy svalové a kosterní soustavy
a pojivové tkáně**




Poruchy ledvin a močových cest
Poruchy
reprodukčního systému a prsu
Celkové poruchy a reakce v místě aplikace**
Vyšetření
Časté



rhabdo- myolýza
Méně časté












krystalurie








zvýšení hodnot aminotransferáz,
alkalické fosfatázy
a laktátdehydrogenázy (LDH), snížené hladiny hematokritu
Vzácné
a kopřivka, angioedém
tendinitida, tendosynovitida,
bolest svalů a/nebo kloubů, zánět
kloubů




intersticiální nefritida
vaginální kandidóza


únava


zvýšení hodnot urey a sérového kreatininu
Velmi vzácné



ruptura šlach (např.
Achillovy šlachy), obvykle
v kombinaci s jinými
poškozujícími faktory
Není známo
* Někdy spojená s nedostatkem glukózo-6-fosfát-dehydrogenázy.
** V souvislosti s podáváním chinolonů a fluorochinolonů byly v některých případech bez ohledu na preexistující rizikové faktory hlášeny velmi vzácné případy dlouhotrvajících (až měsíce nebo roky), zneschopňujících a potenciálně ireverzibilních závažných nežádoucích účinků léčiva postihujících několik, někdy vícečetných tříd orgánových systémů a smyslů (včetně účinků, jako jsou tendinitida, ruptura šlachy, artralgie, bolest končetin, poruchy chůze, neuropatie spojené s parestezií, deprese, únava, poruchy paměti, poruchy spánku a poruchy sluchu, zraku, chuti a čichu) (viz bod 4.4).
*** U pacientů léčených fluorochinolony byly hlášeny případy aneurysmatu a disekce aorty, někdy komplikované rupturou (včetně fatálních případů), a regurgitace/ nedomykavosti některé ze srdečních chlopní (viz bod 4.4).
Fotosenzitivita byla pozorována u pacientů, kteří byli během probíhající léčby léky podobnými chinolonům ve velké míře vystaveni slunečnímu záření nebo záření v soláriích (fototoxické reakce, fotosenzitizace s puchýřky, zarudnutí, otok a změna zabarvení) (viz bod 4.4).
Pokud se vyskytnou závažné nežádoucí účinky, má být léčba přerušena. Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek


7/12

4.9  Předávkování
Příznaky
Předávkování může vyvolat zejména nauzeu, zvracení, průjem, v závažnějších případech také závrať, únavu, zmatenost a křeče.
Po požití velkého množství tablet se doporučuje výplach žaludku při sledování pacienta a symptomatické léčbě, pokud je třeba.
Léčba
V případě předávkování má být zahájena symptomatická léčba. Z důvodu možného prodloužení QT intervalu má být provedeno monitorování EKG.
Dostatečná hydratace pacienta je důležitá pro zajištění adekvátní diurézy.

5. FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: fluorochinolony, ATC kód: J01MA06 Mechanismus účinku
Antibakteriální účinnost norfloxacinu je založena na inhibici syntézy DNA bakteriální buňky. Hlavním účinkem je inhibice enzymu DNA gyrázy (topoizomerázy II) a topoizomerázy IV.
Vztah farmakodynamiky a farmakokinetiky
Účinnost závisí hlavně na poměru Cmax (maximální sérová koncentrace): MIC (minimální inhibiční koncentrace) patogenu a na poměru AUC (plocha pod křivkou): MIC patogenu.
Mechanismus vzniku rezistence
Rezistence na norfloxacin může vznikat následujícími mechanizmy:
•  Modifikace cílových struktur: Hlavním mechanismem rezistence na norfloxacin a další fluorochinolony je změna topoizomerázy II a IV v důsledku mutace.
•  Další mechanismy rezistence vedou ke snížení koncentrace fluorochinolonů v místě působení. V důsledku snížené penetrace do bakteriální buňky, která je způsobená sníženou tvorbou porinů nebo zvýšením efluxu z buňky pomocí efluxních pump.
•  Přenositelná, plazmidem kódovaná rezistence byla prokázána u bakterií Escherichia coli
a Klebsiella spp.
Mezi norfloxaciem a ostatními fluorochinolony existuje částečná nebo úplná zkřížená rezistence. Hraniční hodnoty
Testování norfloxacinu se provádí pomocí obvyklých sérií ředění. Pro citlivé a rezistentní mikroorganismy byly stanoveny následující minimální inhibiční koncentrace:
Hraniční hodnoty podle EUCAST (European Committee on Antimicrobial Susceptibility Testing):

Druh
Enterobacteriaceae
Hraniční  hodnoty  druhově nespecifické*
citlivý
≤ 0,5 mg/l
≤ 0,5 mg/l
rezistentní
> 1 mg/l
> 1 mg/l
* založené především na sérové farmakokinetice





8/12

Citlivost
Prevalence rezistence vybraných druhů se může lišit geograficky a časově. Je proto vhodná informace o lokální rezistenci, zejména pokud se jedná o zajištění odpovídající léčby závažných infekcí. Pokud jsou na základě situace v lokální rezistenci pochybnosti o účinnosti norfloxacinu, je třeba požádat o radu experta.
Běžně citlivé druhy
Aerobní grampozitivní mikroorganismy
Staphylococcus saprophyticus°
Aerobní gramnegativní mikroorganismy
Enterobacter aerogenes Enterobacter cloacae Proteus vulgaris
Salmonella enteritidis (enteritis salmonella)° Serratia marcescens

Druhy, u nichž získaná rezistence může být problém Aerobní grampozitivní mikroorganismy Enterococcus faecalis
Staphylococcus aureus (citlivý na methicilin) Aerobní gramnegativní mikroorganismy Campylobacter jejuni
Citrobacter freundii Escherichia coli Klebsiella oxytoca Klebsiella pneumoniae Morganella morganii Neisseria gonorrhoeae Proteus mirabilis Pseudomonas aeruginosa

Přirozeně rezistentní organismy Aerobní grampozitivní mikroorganismy Enterococcus faecium
Staphylococcus aureus (rezistentní na methicilin)
Streptococcus agalactiae
Aerobní gramnegativní mikroorganismy
Stenotrophomonas maltophilia



9/12

Anaerobní mikroorganismy
Clostridium difficile
Ostatní mikroorganismy Chlamydia trachomatis Mycoplasma hominis Ureaplasma urealyticum
° V době zveřejnění tabulky nebyly k dispozici žádné aktuální údaje. Citlivost se předpokládá v primární literatuře, standardních pracích a doporučeních k terapii
5.2  Farmakokinetické vlastnosti
Absorpce
Norfloxacin se rychle absorbuje z gastrointestinálního traktu. Maximálních plasmatických koncentrací je dosaženo za 1 až 2 hodiny po perorálním podání. Absorpce z gastrointestinálního traktu je nekompletní a dosahuje 30‒40 % perorálně podané dávky. Ustáleného stavu je dosaženo po 2 dnech.
Distribuce
Přibližně 15 % norfloxacinu se váže na plasmatické proteiny. Nízká vazba na proteiny umožňuje dobrý a rychlý průnik léčiva do tkání a tělních tekutin.
Koncentrace norfloxacinu v různých tkáních:

Tkáň, tělní tekutina Renální parenchym Prostata
Stěna močového měchýře Ejakulát
Varlata Uterus, cervix Ovaria Pochva
Žluč
Koncentrace 7,3 µg/g
2,5 µg/g
3,0 µg/g
2,7 µg/ml
1,6 µg/g
3,0 µg/g
1,9 µg/g
4,3 µg/g
6,9 µg/ml

Perorálně podaný norfloxacin (50 mg/kg) přestupuje placentární bariérou a koncentrace léčiva v tkáních plodu dosahuje 10 % koncentrace v séru matky.
Po aplikaci dávky 400 mg dvakrát denně dosahují koncentrace v tkáni ledvin hodnot mezi 3,9 až 16,2 µg/g. Tyto koncentrace výrazně převyšují koncentrace léčiva v séru (100 až 300krát). Maximální koncentrace v moči po podání jedné dávky 400 mg se objevují po 2 hodinách a dosahují hodnot 478 mg/l; koncentrace v prostatě jsou nižší (0,7‒4,7 µg/g), nicméně překračují koncentrace v séru. Koncentrace norfloxacinu ve žluči dosahují 0,15 až 4,5 µg/g a ve žlučovodech 0,4 až 4 µg/g a jsou 3 až 7krát vyšší než koncentrace v séru. Vysoké koncentrace byly rovněž pozorovány v játrech. Koncentrace v pochvě a v děloze jsou po podání jedné dávky 400 mg 2 až 3krát vyšší než koncentrace v séru. Koncentrace zjištěné ve slinách, tonzilách, vaječnících a stěně žlučníku jsou podobné nebo mírně nižší než koncentrace v séru.
Maximální koncentrace norfloxacinu v moči jsou přibližně 100krát vyšší než MIC90 pro většinu patogenů způsobujících infekce močových cest. Podobně koncentrace ve stolici významně překračují hodnoty MIC90 pro mnoho střevních patogenů.


10/12

Biotransformace
Norfloxacin je v těle laboratorních zvířat a člověka metabolizován pouze částečně. U člověka se 80 % norfloxacinu eliminuje v původní formě. Biotransformace probíhá v játrech, kde dochází k modifikaci na terminálním dusíku piperazinového prstence. Hlavním metabolitem je oxoderivát. Ostatní metabolity, jako například amino-, acetyl-, formyl- a 2-aminoethylamino- deriváty chinolonového prstence se u člověka objevují v malých množstvích.
Eliminace
Norfloxacin je vylučován močí, žlučí a stolicí. Jeho biologický poločas je 3 až 4 hodiny. Po aplikaci perorální dávky 100 až 800 mg se za 24 hodin 33 až 39 % dávky vyloučí močí. U vyšší dávky (1 600 mg) se vyloučí močí 47,8 % podaného množství, 5 až 8 % v podobě metabolizovaného léčiva.
Porucha funkce ledvin
Renální vylučování probíhá prostřednictvím glomerulární filtrace a tubulární sekrece. V menší míře je norfloxacin vylučován také žlučí (2 až 3 %).
30 % perorálně podané dávky se vyloučí stolicí.
U pacientů s poruchou funkcí ledvin se farmakokinetika norfloxacinu mění podle míry postižení. Bez ohledu na farmakokinetické změny (například prodloužení doby do dosažení maximálních koncentrací léčiva v séru, prodloužený biologický poločas a zhoršené vylučování) jsou koncentrace norfloxacinu v močových cestách dostatečně vysoké na to, aby umožnily efektivní léčbu infekčních procesů.
5.3  Předklinické údaje vztahující se k bezpečnosti
Stejně jako jiné chinolony vyvolal i norfloxacin u mladých zvířat artropatii. Norfloxacin podávaný perorálně mladým potkanům způsobil léze kloubních chrupavek u 10 % samců. Takovéto změny nebyly u samic zjištěny ani při dvojnásobně vyšší dávce.
Plasmatické hladiny u zvířat po podání dávek poškozujících klouby byly mnohem vyšší než odpovídající hladiny u dětí.
Toxikologické studie ukázaly nízkou toxicitu po jednorázovém i po opakovaném podání. U potkanů a psů se po vysokých dávkách norfloxacinu vyskytla krystalurie. Výsledky studií s opakovanými dávkami norfloxacinu podávaným ve vysokých dávkách naznačují, že možným cílovým orgánem toxického působení jsou ledviny.
Studie fertility a teratogenity u myší nezaznamenaly žádné účinky, ale u králíků a opic vedly vysoké dávky norfloxacinu ke zvýšení embryoletality.
V dlouhodobých studiích na myších a potkanech, kteří dostávali norfloxacin v dávce 8 až 9krát vyšší než obvyklé dávky u člověka, nebyl nalezen žádný důkaz karcinogenity.
Norfloxacin byl testován na mutagenitu v několika studiích in vitro a in vivo s negativním výsledkem. Možnost genotoxického potenciálu byla detekována kometovým testem a mikronukleovým testem.
Mírná, ale přechodná a reverzibilní, fototoxicita byla pozorována u myší.

6. FARMACEUTICKÉ ÚDAJE
6.1  Seznam pomocných látek
Jádro tablety
Sodná sůl kroskarmelosy Povidon
Mikrokrystalická celulosa Magnesium-stearát



11/12

Potahová vrstva Hypromelosa Oxid titaničitý Makrogol 400
Hlinitý lak chinolinové žluti Makrogol 6000
6.2  Inkompatibility
Neuplatňuje se
6.3  Doba použitelnosti
3 roky
6.4  Zvláštní opatření pro uchovávání
Uchovávejte při teplotě do 25 °C v dobře uzavřeném původním obalu, aby byl přípravek chráněn před světlem a vlhkostí.
6.5  Druh obalu a obsah balení
Balení 14, 30 a 50 tablet
Šedá nádobka z plastické hmoty (PP) s bílým bezpečnostním uzávěrem (PE), krabička Balení 100, 500 a 1000 tablet
Šedá nádobka z plastické hmoty (PP) s bílým bezpečnostním uzávěrem (PE) Na trhu nemusí být všechny velikosti balení.
6.6   Zvláštní opatření pro likvidaci přípravku a pro zacházení s ním
Žádné zvláštní požadavky.

7. DRŽITEL ROZHODNUTÍ O REGISTRACI
MEDOCHEMIE Ltd., 1-10 Constantinoupoleos Street, 3011 Limassol, Kypr

8. REGISTRAČNÍ ČÍSLO/REGISTRAČNÍ ČÍSLA
42/563/96-C

9. DATUM PRVNÍ REGISTRACE/PRODLOUŽENÍ REGISTRACE
Datum první registrace: 25. 9. 1996
Datum posledního prodloužení registrace: 21. 8. 2013

10. DATUM REVIZE TEXTU
14. 1. 2021










12/12
