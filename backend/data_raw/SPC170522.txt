sp.zn.sukls78951/2021


SOUHRN ÚDAJŮ O PŘÍPRAVKU

1.  NÁZEV PŘÍPRAVKU

LEVOPRONT 6 mg/ml sirup


2.  KVALITATIVNÍ A KVANTITATIVNÍ SLOŽENÍ

Jeden ml sirupu obsahuje levodropropizinum 6 mg.
Pomocné látky se známým účinkem: sacharóza 400 mg v 1 ml, methylparaben, propylparaben.
Úplný seznam pomocných látek viz bod 6.1.


3.  LÉKOVÁ FORMA

Sirup
Popis přípravku: čirá slámově žlutá tekutina s třešňovou chutí a vůní.


4.  KLINICKÉ ÚDAJE
4.1  Terapeutické indikace

Přípravek Levopront sirup je indikován při různých bronchopulmonálních afekcích doprovázených dráždivým suchým kašlem. Je vhodný před bronchoskopickým vyšetřením.
Přípravek je indikován k léčbě dospělých a dětí od 2 let.

4.2  Dávkování a způsob podání

Dávkování
Dospělí a děti starší 12 let:
10 ml, což odpovídá 60 mg levodropropizinu, až 3× denně s intervalem mezi dávkami alespoň 6 hodin.

Děti od 2 let:
Při hmotnosti 10 - 20 kg 3 ml až 3× denně, při hmotnosti 20 - 30 kg 5 ml až 3× denně s intervalem mezi
dávkami alespoň 6 hodin.
Lék by měl být užíván, dokud kašel nevymizí, nebo podle doporučení lékaře po dobu nepřesahující 2 týdny. Pokud by kašel po této době neustoupil, mělo by být podávání přípravku přerušeno a zdravotní stav konzultován s lékařem.
Způsob podání Perorální podání
Levopront sirup je možné naředit polovinou sklenice vody.

4.3  Kontraindikace

•  Hypersenzitivita na léčivou látku nebo na kteroukoli pomocnou látku uvedenou v bodě 6.1.
•  Pacienti s bronchiální hypersekrecí.
•  V případech snížené mukociliární funkce (Kartagenerův syndrom, ciliární dyskinéze).
•  Při výrazném snížení funkce jater.

1/5

•  Během těhotenství a kojení (viz bod 4.6).
4.4  Zvláštní upozornění a opatření pro použití
•  Studie účinnosti přípravku po podání dětem mladším 2 let nebyly dosud provedeny v dostatečné míře, a proto by přípravek měl být podáván této skupině pacientů s opatrností.
•  Při podávání přípravku je třeba také věnovat pozornost pacientům se závažnou renální poruchou
(clearance kreatininu <35 ml/min).
•  Velké opatrnosti je dále zapotřebí při podávání levodropropizinu starším pacientům, kteří mají obecně změněnou citlivost k různým druhům léčiv.
•  Vzhledem k tomu, že nejsou dostupné údaje o účinku potravy na absorpci přípravku, je vhodné přípravek užívat v době mezi jídly.
Pomocné látky se známým účinkem
Tento léčivý přípravek obsahuje methylparaben a propylparaben, které mohou způsobit alergické reakce
(pravděpodobně zpožděné).
Tento léčivý přípravek obsahuje sacharózu. Pacienti se vzácnými dědičnými problémy s intolerancí fruktózy, malabsorpcí glukózy a galaktózy nebo se sacharázo-izomaltázovou deficiencí nemají tento přípravek užívat. Přípravek obsahuje 4 g sacharózy v jedné 10 ml dávce. Toto je nutno vzít v úvahu u pacientů s cukrovkou.
Tento léčivý přípravek obsahuje méně než 1 mmol (23 mg) sodíku v 1 ml, to znamená, že je v podstatě
„bez sodíku“.
4.5  Interakce s jinými léčivými přípravky a jiné formy interakce

I když během klinických zkoušek nebyly pozorovány žádné interakce s benzodiazepiny, lék musí být používán s opatrností pro možné zesílení sedativního účinku.
Klinické studie neprokázaly žádnou interakci s léky užívanými k léčbě bronchopulmonárních onemocnění, jako jsou beta-2-agonisté, metylxantiny a jejich deriváty, kortikosteroidy, antibiotika, mukoregulátory a antihistaminika.

4.6  Fertilita, těhotenství a kojení

Fertilita a těhotenství
Studie v oblasti teratogeneze, reprodukce a fertility, stejně tak studie perinatální a postnatální, neprokázaly žádné specifické toxické účinky.
Protože však při toxikologických studiích na zvířatech při dávce 24 mg/kg bylo pozorováno lehké zpomalení přibývání na váze a růstu a levodropropizin je schopen přestupu přes placentární bariéru u krys, tak by lék neměl být podáván ženám, které chtějí otěhotnět nebo ženám těhotným.
Kojení
Při testech na potkanech byl tento lék detekovatelný v mateřském mléce až do osmi hodin po podání.
Proto je použití léku u kojících matek kontraindikováno.
4.7  Účinky na schopnost řídit a obsluhovat stroje

Přípravek může nepříznivě ovlivnit činnost vyžadující zvýšenou pozornost.

4.8  Nežádoucí účinky
Na základě odhadu počtu pacientů exponovaných účinkům levodropropizinu podle prodaných balení přípravku a na základě počtu spontánních hlášení lze říci, že u méně než jednoho pacienta z 500 000 se objevil nežádoucí účinek.

Velmi vzácně (incidence < 1/10 000) se objevují následující nežádoucí účinky:
Poruchy kůže a podkožní tkáně:

2/5

Urtikárie, erytém, exantém, svědění, angioedém, kožní reakce. Byl hlášen jeden případ epidermolýzy s fatálním koncem.
Gastrointestinální poruchy:
Gastrické a abdominální bolesti, nauzea, zvracení, průjem. Byly hlášeny dva případy glositidy a aftové stomatitidy.
Cholestatická hepatitida a hypoglykemické kóma byly hlášeny u starší ženy, která současně užívala perorální hypoglykemika.

Celkové poruchy a reakce v místě aplikace:
Alergické a anafylaktoidní reakce, celková malátnost.
Byly hlášeny jednotlivé případy generalizovaného edému, synkopy a astenie.
Poruchy nervového systému:
Točení hlavy, závratě, tremor, parestézie.
Byl hlášen jeden případ tonicko-klonických křečí a jeden případ záchvatu petit mal.

Srdeční poruchy:
Palpitace, tachykardie, hypotenze.
Byl hlášen jeden případ srdeční arytmie (atriální bigeminie).

Psychiatrické poruchy:
Iritabilita, ospalost, odosobnění.
Respirační, hrudní a mediastinální poruchy:
Dyspnoe, kašel, edém respiračního traktu.

Poruchy svalové a kosterní soustavy a pojivové tkáně:
Astenie a slabost dolních končetin.
U predisponovaných pacientů se mohou objevit reakce přecitlivělosti, protože výrobek obsahuje alkyl- 4-hydroxybenzoát (parabeny).

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek

4.9  Předávkování

Nebyly pozorovány žádné významné nežádoucí účinky po podání tohoto léku v jednotlivé dávce až do 240 mg nebo až do 120 mg (3× denně) po dobu osmi dnů.
Je znám jediný případ předávkování u tříletého dítěte léčeného denní dávkou 360 mg levodropropizinu. Pacient měl bolesti břicha a vomitus, které nebyly závažné a odezněly bez následků. V případě předávkování by měla být provedena obvyklá léčebná opatření (výplach žaludku, podání živočišného uhlí, parenterální podání tekutin atd.).

5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: antitusika, ATC kód: R05DB27

3/5

Levodropropizin má antitusické účinky zejména periferního typu na tracheobronchiální úrovni doprovázené účinky antialergickými a antibrochospastickými. U zvířat přípravek také vykázal i lokálně anestetickou aktivitu.
Mechanismus účinku:
Levodropropizin působí antitusicky prostřednictvím inhibice na úrovni C-vláken.
In vitro bylo prokázáno, že je schopný inhibovat uvolňování neuropeptidů z C-vláken. U koček v anestézii pak levodropropizin významně redukuje aktivaci C-vláken a brání přidruženým reflexům.
Levodropropizin účinkuje na bronchopulmonální systém inhibicí bronchospasmu vyvolaného histaminem, serotoninem nebo bradykininem.
U zvířat levodropropizin nevyvolává útlum respiračních funkcí, nemá významné kardiovaskulární účinky a taktéž nevyvolává zácpu.
U lidí levodropropizin nepotlačuje respirační funkce ani mukociliární clearance.
Antitusický účinek levodropropizinu je srovnatelný s účinkem centrálně působících léčivých přípravků, vůči nimž však levodropropizin vykazuje lepší snášenlivost zejména s ohledem na centrální sedativní účinky.

5.2  Farmakokinetické vlastnosti

U člověka je levodropropizin po perorálním podání rychle absorbován a rychle distribuován v celém
organismu.
Biologický poločas je přibližně 1 - 2 hodiny. Vylučování probíhá primárné močí. Preparát je vyloučen v nezměněné formě a zároveň v podobě metabolitů jako konjugovaný levodropropizin a volný nebo konjugovaný p-hydroxylevodropropizin. Vylučování přípravku a jeho shora uvedených metabolitů močí činí přibližně 35 % podané dávky během 48 hodin.
Farmakokinetické studie byly prováděny na krysách, psech a člověku. Bylo prokázáno, že absorpce, distribuce, metabolismus a vylučování jsou u všech tří druhů velmi podobné, s biologickou dostupností přesahující 75 % při podání per os.
Vazba na bílkoviny krevní plazmy u člověka je nevýznamná (11 - 14 %) a je srovnatelná s hodnotami pozorovanými u psů a krys.
Testy, při kterých byl lék aplikován opakovaně, svědčí o tom, že léčba po dobu osmi dnů (3× denně) neovlivňuje charakteristiku absorpce a vylučování přípravku. Kumulativní efekt a metabolická autoindukce mohou tedy být vyloučeny.
Recovery radioaktivity po perorální aplikaci dosáhlo 93 %.
Nebyly pozorovány žádné významné změny farmakokinetických vlastností přípravku u dětí, starších pacientů se středně těžkou nebo těžkou insuficiencí ledvin.

Farmakokinetika a biologická dostupnost kapkové lékové formy je stejná jako u lékové formy v podobě
sirupu.

5.3  Předklinické údaje vztahující se k bezpečnosti

Akutní toxicita je 886,5 mg/kg u potkanů, 1 287 mg/kg u myší a 2 492 mg/kg u morčat.
Terapeutický index u morčat počítaný jako poměr DL₅₀/DE₅₀ po perorálním podání je 16 až 53 v
závislosti na experimentálním modelu indukce kašle.
Testy toxicity po opakovaném podání per os (4 – 26 týdnů) prokázaly, že netoxická dávka je 24
mg/kg/den.

6.  FARMACEUTICKÉ ÚDAJE

6.1  Seznam pomocných látek

Sacharóza
Methylparaben

4/5

Propylparaben Kyselina citronová Hydroxid sodný Třešňové aroma Čištěná voda

6.2  Inkompatibility
Neuplatňuje se.

6.3  Doba použitelnosti

3 roky
Po prvním otevření: 24 měsíců

6.4  Zvláštní opatření pro uchovávání

Tento léčivý přípravek nevyžaduje žádné zvláštní podmínky uchovávání.
6.5  Druh obalu a obsah balení
Lahvička z hnědého skla s dětským bezpečnostním HDPE uzávěrem, PP odměrka, papírová krabička. Velikost balení
60, 120 a 200 ml
Na trhu nemusí být k dispozici všechny velikosti balení.

6.6  Zvláštní opatření pro likvidaci přípravku
Veškerý nepoužitý léčivý přípravek nebo odpad musí být zlikvidován v souladu s místními požadavky.


7.  DRŽITEL ROZHODNUTÍ O REGISTRACI

Dompé Farmaceutici S.p.A. Via San Martino 12
20122 Milano
Itálie

8.  REGISTRAČNÍ ČÍSLO

36/556/99-C


9.  DATUM PRVNÍ REGISTRACE/PRODLOUŽENÍ REGISTRACE
Datum první registrace: 25.8.1999
Datum posledního prodloužení registrace: 21.3.2012

10.  DATUM REVIZE TEXTU

8. 4. 2021






5/5
