sp.zn. sukls237313/2020

SOUHRN ÚDAJŮ O PŘÍPRAVKU


1.  NÁZEV PŘÍPRAVKU

Cilkanol 300 mg tvrdé tobolky


2.  KVALITATIVNÍ A KVANTITATIVNÍ SLOŽENÍ

Jedna tvrdá tobolka obsahuje troxerutinum 300 mg.

Pomocná látka se známým účinkem: oranžová žluť (E110). Úplný seznam pomocných látek viz bod 6.1.


3.  LÉKOVÁ FORMA

Tvrdé tobolky.
Popis přípravku: žluto-bílé tvrdé želatinové tobolky obsahující žlutou náplň.


4.  KLINICKÉ ÚDAJE

4.1  Terapeutické indikace

Symptomatická  a/nebo  adjuvantní  léčba  příznaků  a  projevů  spojených  s  chronickou  žilní nedostatečností (např. pocit těžkých nohou, pocit napětí nebo mravenčení, otoky dolních končetin, křeče, neklidné nohy) u dospělých a dospívajících nad 15 let.

4.2  Dávkování a způsob podání

Dávkování
Doporučená dávka pro dospělé a dospívající od 15 let je 3× denně 600-1 200 mg (tj. 2-4 tobolky 3× denně). Léčba má trvat minimálně 2-4 týdny.
Dávkování u renální a hepatální insuficience se nemění.

Pediatrická populace
Nejsou zkušenosti s podáváním přípravku dětem do 15 let.

Způsob podání
Tvrdé tobolky se užívají celé, nerozkousané, nejlépe během jídla, zapijí se dostatečným množstvím tekutiny.



1

4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1.

4.4  Zvláštní upozornění a opatření pro použití

Nejsou zkušenosti s podáváním přípravku dětem do 15 let.

Přípravek Cilkanol obsahuje azobarvivo oranžovou žluť (E110), které může způsobit alergické reakce.

4.5  Interakce s jinými léčivými přípravky a jiné formy interakce

Nejsou známy.

4.6  Fertilita, těhotenství a kojení

Při testování na zvířatech nevykazovala léčivá látka žádnou embryotoxickou ani teratogenní aktivitu. Bezpečnost podávání troxerutinu u lidí v těhotenství a při laktaci však není dostatečně prokázána (chybějí jakákoli relevantní data). Také není známo, zda se léčivá látka vylučuje do mateřského mléka. Z tohoto důvodu lze připustit podávání přípravku v těhotenství a kojení pouze tehdy, převyšuje-li předpokládaný terapeutický přínos potenciální riziko pro plod/dítě.

4.7  Účinky na schopnost řídit a obsluhovat stroje

Při doporučeném dávkování přípravek Cilkanol nemá žádný nebo má zanedbatelný vliv na schopnost řídit nebo obsluhovat stroje.

4.8  Nežádoucí účinky

Nežádoucí účinky se vyskytují zřídka a jsou mírného charakteru. Potíže většinou při dalším podávání vymizí, výjimečně mohou být důvodem k přerušení terapie.
Následující tabulka shrnuje nežádoucí účinky troxerutinu rozdělené do skupin podle terminologie MedDRA a četnosti jejich výskytu: velmi časté (≥ 1/10); časté (≥ 1/100 až < 1/10); méně časté (≥ 1/1 000 až < 1/100); vzácné (≥ 1/10 000 až < 1/1 000); velmi vzácné (< 1/10 000), není známo (z dostupných údajů nelze určit):

Třídy orgánových systémů podle databáze MedDRA
Frekvence
Nežádoucí účinek


Poruchy nervového systému Cévní poruchy
Gastrointestinální poruchy
Poruchy kůže a podkožní tkáně
*hlavně na začátku terapie
není známo není známo není známo není známo
bolest hlavy návaly*
lehká nevolnost svědivé vyrážky

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

2

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9  Předávkování

Léčivá látka má velmi nízkou toxicitu. Při předávkování se může objevit excitace, nauzea, bolesti hlavy a návaly (flush). Léčba předávkování je pouze symptomatická a podpůrná se zajištěním životních funkcí pacienta.


5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: Venofarmakum. ATC kód : C05CA04

Troxerutin je polosynteticky připravený bioflavonoid benzopyronové řady. Snižuje patologicky zvýšenou cévní i buněčnou permeabilitu, redukuje cévní fragilitu, zvyšuje kapilární rezistenci, působí antiedematózně; zvyšuje snížený žilní návrat, zlepšuje periferní prokrvení, především mikrocirkulaci a tkáňovou trofiku.

5.2  Farmakokinetické vlastnosti

Troxerutin je rezistentní vůči účinkům žaludeční i střevní šťávy; částečně prochází enterohepatálním oběhem; vylučuje se převážně stolicí. Biologický poločas je přibližně 24 hodin.

5.3  Předklinické údaje vztahující se k bezpečnosti

Toxicita přípravku je velmi nízká. Při testování akutní toxicity na myších a potkanech nedošlo ani po dávce 7 500 mg/kg p. o. k úhynu žádného z pokusných zvířat.


6.  FARMACEUTICKÉ ÚDAJE

6.1  Seznam pomocných látek

Obsah tobolky Makrogol 6000, magnesium-stearát.

Tobolka Želatina,
oxid titaničitý (E171),
chinolinová žluť (E104),
červený oxid železitý (E172),

3

oranžová žluť (E110).

6.2  Inkompatibility

Neuplatňuje se.

6.3  Doba použitelnosti

3 roky.

6.4  Zvláštní opatření pro uchovávání

Uchovávejte při teplotě do 25 °C v původním obalu, aby byl přípravek chráněn před vlhkostí.

6.5  Druh obalu a obsah balení

PVC/Al blistr, krabička.
Velikost balení: 30 tvrdých tobolek.

6.6  Zvláštní opatření pro likvidaci přípravku a pro zacházení s ním

Veškerý nepoužitý léčivý přípravek nebo odpad musí být zlikvidován v souladu s místními požadavky.


7.  DRŽITEL ROZHODNUTÍ O REGISTRACI

Zentiva, k. s., U Kabelovny 130, 102 37 Praha 10, Česká republika


8.  REGISTRAČNÍ ČÍSLO

85/133/82-C


9.  DATUM PRVNÍ REGISTRACE / PRODLOUŽENÍ REGISTRACE

Datum první registrace: 16. 4. 1982
Datum posledního prodloužení registrace: 16. 3. 2016


10.  DATUM REVIZE TEXTU

20. 10. 2020




4
