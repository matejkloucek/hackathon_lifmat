sp. zn. sukls98800/2020

SOUHRN ÚDAJŮ O PŘÍPRAVKU


1.   NÁZEV PŘÍPRAVKU
Anagrelid Nordic 0,5 mg tablety Anagrelid Nordic 0,75 mg tablety Anagrelid Nordic 1,0 mg tablety


2.   KVALITATIVNÍ A KVANTITATIVNÍ SLOŽENÍ
Anagrelid Nordic 0,5 mg: jedna tableta obsahuje anagrelidum 0,5 mg (jako anagrelidi hydrochloridum monohydricum) a 44,4 mg laktosy.
Anagrelid Nordic 0,75 mg: jedna tableta obsahuje anagrelidum 0,75 mg (jako anagrelidi hydrochloridum monohydricum) a 66,6 mg laktosy.
Anagrelid Nordic 1,0 mg: jedna tableta obsahuje anagrelidum 1,0 mg (jako anagrelidi hydrochloridum monohydricum) a 88,8 mg laktosy.

Úplný seznam pomocných látek viz bod 6.1.



3.   LÉKOVÁ FORMA
Tableta

Anagrelid Nordic 0,5 mg tablety jsou bílé až téměř bílé kulaté tablety o průměru cca 6,5 mm s vyraženým nápisem „0.5“ na jedné straně a dělicí rýhou na druhé straně.
Anagrelid Nordic 0,75 mg tablety jsou bílé až téměř bílé kulaté tablety o průměru cca 8 mm s vyraženým nápisem „0.75“ na jedné straně a dělicí rýhou na druhé straně.
Anagrelid Nordic 1,0 mg tablety jsou bílé až téměř bílé kulaté tablety o průměru cca 9 mm s vyraženým nápisem „1“ na jedné straně a dělicí rýhou na druhé straně.

Tablety lze rozdělit na stejné dávky.










1

4.   KLINICKÉ ÚDAJE


4.1  Terapeutické indikace
Přípravek Anagrelid Nordic je indikován ke snížení zvýšeného počtu trombocytů a k omezení souvisejících klinických příznaků u vysoce rizikových pacientů s esenciální trombocytemií (ET).

Vysoce rizikový pacient s esenciální trombocytemií vykazuje jeden nebo více z následujících příznaků:
⮚ věk ≥ 60 let;
⮚ počet trombocytů ≥ 1 000 000/μl;
⮚ zvýšení počtu trombocytů o více než 300 000/µl během 3 měsíců;
⮚ závažné trombohemoragické nebo ischemické příznaky v anamnéze;
⮚ vaskulární rizikové faktory.
4.2  Dávkování a způsob podání
Léčbu přípravkem Anagrelid Nordic má zahájit lékař se zkušenostmi s léčbou esenciální trombocytemie.
Dávkování přípravku Anagrelid Nordic má být u každého pacienta stanoveno a kontrolováno individuálně, přičemž je třeba, aby kontrolu prováděl lékař.

Dávkování
Doporučená úvodní dávka anagrelidu je 0,5 mg až 1,0 mg za den.
Úvodní dávka by měla být zachována po dobu nejméně jednoho týdne. Následně je možné dávku individuálně upravovat, aby bylo dosaženo nejnižší dávkování nezbytné k udržení počtu trombocytů pod hodnotou 600 000/µl. Mělo by se usilovat o dosažení ideálního počtu trombocytů v rozmezí 150 000/µl až 400 000/μl. Zvyšování denní dávky by nemělo překročit 0,5 mg během jednoho týdne a maximální jednotlivá dávka by neměla překročit 2,5 mg. Dávkování by nemělo přesáhnout 5 mg za den.
Pokud je celková denní dávka vyšší než 0,5 mg za den, měl by být přípravek Anagrelid Nordic podáván dvakrát denně (po 12 hodinách) nebo třikrát denně (po 8 hodinách).
Léčba by měla být pravidelně posuzována. Účinky léčby anagrelidem musí být pravidelně sledovány (viz bod 4.4).
Počet trombocytů by měl být kontrolován každý týden od zahájení léčby až do dosažení léčebné odezvy u konkrétního pacienta (tj. normalizace nebo snížení počtu trombocytů na hodnotu nižší než 600 000/μl). Poté by měl být počet trombocytů kontrolován v pravidelných intervalech podle uvážení lékaře.
Pokles počtu trombocytů je obvykle pozorován během 14 až 21 dnů od zahájení léčby. U většiny pacientů je adekvátní léčebná odezva dosažena a zachována při dávce 1–3 mg/den.
Přípravek Anagrelid Nordic je určen k trvalému užívání. Po vysazení přípravku Anagrelid Nordic se během 4–8 dnů počet trombocytů zvýší a během 10–14 dnů jsou dosaženy stejné hodnoty jako před zahájením léčby. Přechod z jiné medikace by měl být proveden s překryvem.



2

Starší osoby
Při léčbě starších pacientů přípravkem Anagrelid Nordic nebyly nutné žádné změny dávky specificky vázané na věk.
Pediatrická populace
Zkušenosti u dětí jsou omezené.

Postižení ledvin
V současnosti nejsou pro tuto pacientskou populaci k dispozici žádné specifické farmakokinetické údaje. Před zahájením léčby přípravkem Anagrelid Nordic u pacientů se zhoršenou funkcí ledvin by proto měla být posouzena potenciální rizika a přínosy této léčby (viz body 4.3, 4.4 a 5.1).

Postižení jater
V současnosti nejsou pro tuto pacientskou populaci k dispozici žádné specifické farmakokinetické údaje. Metabolismus v játrech je však hlavním způsobem clearance přípravku, a proto lze očekávat, že funkce jater tento proces ovlivňuje. Před zahájením léčby přípravkem Anagrelid Nordic u pacientů s mírně zhoršenou funkcí jater musí být zvážena potenciální rizika a přínosy této léčby (viz body 4.3 a 4.4).
U pacientů se středním nebo závažným postižením jater je léčba přípravkem Anagrelid Nordic kontraindikována (viz bod 4.3 Kontraindikace).

Způsob podání
Přípravek Anagrelid tablety se užívá s malým množstvím tekutiny.

4.3  Kontraindikace
- Hypersenzitivita na léčivou látku nebo na kteroukoli pomocnou látku uvedenou v bodě 6.1.
- Kardiovaskulární onemocnění 3. stupně s negativním poměrem přínosů k rizikům nebo 4. stupně (Southwest Oncology Group).
- Závažné postižení ledvin (clearance kreatininu < 30 ml/min).
- Středně závažné až závažné postižení jater.

4.4  Zvláštní upozornění a opatření pro použití
Obecně
Léčba vyžaduje pečlivý klinický dohled nad pacientem zahrnující úplný krevní obraz (hemoglobin, počet bílých krvinek a trombocytů) a testy týkající se funkce jater (např. GPT/ALT a GOT/AST) a funkce ledvin (sérový kreatinin a urea) a elektrolytů (draslík, hořčík a vápník).

Kardiovaskulární účinky
Byly hlášeny závažné kardiovaskulární nežádoucí příhody, včetně případů torsade de pointes, ventrikulární tachykardie, kardiomyopatie, kardiomegalie a městnavého srdečního selhání (viz bod 4.8).

3

Opatrnost je třeba při používání anagrelidu u pacientů se známými rizikovými faktory prodloužení intervalu QT, jako jsou vrozený syndrom dlouhého intervalu QT, známá anamnéza získaného prodloužení intervalu QTc, léčivé přípravky, které mohou prodlužovat interval QTc, a hypokalemie.
Opatrnost je také třeba u populací, které mohou mít vyšší maximální plazmatickou koncentraci (Cmₐₓ) anagrelidu nebo jeho aktivního metabolitu 3-hydroxyanagrelidu, např. v případě postižení jater nebo používání s inhibitory CYP1A2 (viz bod 4.5).
Je žádoucí pečlivé sledování účinku na interval QTc.
Před zahájením léčby anagrelidem se doporučuje předléčebné kardiovaskulární vyšetření, zahrnující výchozí EKG a echokardiografii. U pacientů by během léčby měly být sledovány známky kardiovaskulárních účinků, které mohou vyžadovat další kardiovaskulární vyšetření a zkoumání. Hypokalemie nebo hypomagnezemie musí být před podáním anagrelidu korigovány a během léčby by měly být pravidelně sledovány.
Anagrelid je inhibitor cyklické AMP fosfodiesterázy III a vzhledem k jeho pozitivně inotropním účinkům by se měl používat s opatrností u pacientů všech věkových skupin se známým nebo suspektním onemocněním srdce. Závažné kardiovaskulární nežádoucí příhody se navíc vyskytly i u pacientů bez podezření na onemocnění srdce a s normálním předléčebným kardiovaskulárním vyšetřením.
Anagrelid by se měl používat pouze tehdy, pokud potenciální přínosy léčby převažují nad potenciálními riziky.

Plicní hypertenze
U pacientů léčených anagrelidem byly hlášeny případy plicní hypertenze. Před zahájením a v průběhu léčby anagrelidem je třeba u pacientů vyhodnocovat známky a příznaky základního kardiopulmonálního onemocnění.

Často byly pozorovány palpitace a bolesti hlavy, zejména na začátku léčby (viz bod 4.8).
Tyto nežádoucí účinky mohou být zmírněny pomalým zvyšováním dávkování s úvodní dávkou 0,5 až 1,0 mg za den a obvykle odezní během několika týdnů.
Postižení jater (viz bod 4.2 a 4.3):
U pacientů se zhoršenou funkcí jater je vyžadováno časté sledování funkce jater, zejména na začátku léčby.

Postižení ledvin (viz body 4.2 a 4.3):
U pacientů se zhoršenou funkcí ledvin je vyžadováno časté sledování funkce ledvin, zejména na začátku léčby. Přípravek Anagrelid Nordic obsahuje laktózu.
Pacienti se vzácnými dědičnými problémy s intolerancí galaktózy, úplným nedostatkem laktázy nebo malabsorpcí glukózy a galaktózy nemají tento přípravek užívat.

4.5   Interakce s jinými léčivými přípravky a jiné formy interakce
Dosud byly provedeny pouze omezené farmakokinetické a/nebo farmakodynamické studie zkoumající možné interakce mezi anagrelidem a jinými léčivými přípravky.


4

Společně s přípravkem Anagrelid Nordic byla podávána následující léčiva: kyselina acetylsalicylová, paracetamol, β-blokátory, inhibitory ACE, klopidogrel, kumariny, kyselina listová, amlodipin, karbamazepin, hydrochlorothiazid, indapamid, furosemid, železo, isosorbid-mononitrát, levothyroxin sodná sůl, simvastatin, tiklopidin, ranitidin, hydroxymočovina, alopurinol a digoxin.
S výjimkou kyseliny acetylsalicylové (zvýšené krvácení) se nevyskytly žádné významné interakce.

Lékové interakce: vliv jiných látek na anagrelid
•  Anagrelid je primárně metabolizován enzymem CYP1A2. Je známo, že CYP1A2 je inhibován několika léčivými přípravky, včetně fluvoxaminu, enoxacinu a omeprazolu, a tyto léčivé přípravky by teoreticky mohly nepříznivě ovlivňovat clearance anagrelidu.
• Studie interakcí in vivo u člověka prokázaly, že digoxin a warfarin farmakokinetické vlastnosti anagrelidu neovlivňují.
•  Opatrnost je třeba při používání anagrelidu u pacientů s léčivými přípravky, které mohou prodlužovat interval QTc a hypokalemii.

Lékové interakce: vliv anagrelidu na jiné látky
•  Anagrelid vykazuje omezenou inhibiční aktivitu vůči CYP1A2, což může představovat teoretický potenciál pro interakci s jinými současně podávanými léčivými přípravky, které sdílejí tento mechanismus clearance, např. theofylinem.
•  Anagrelid je inhibitor PDE III. Účinky léčivých přípravků s obdobnými vlastnostmi, jako jsou inotropy milrinon, enoximon, amrinon, olprinon a cilostazol, mohou být anagrelidem zvýrazněny.
•  Studie in vitro s plnou lidskou krví prokázala, že protidestičkové účinky kyseliny acetylsalicylové se přítomností anagrelidu zesilují, ale nezvyšují se synergicky.
•  V dávkách, jejichž použití se doporučuje k léčbě esenciální trombocytemie, může anagrelid teoreticky potencovat účinky jiných léčivých přípravků, které inhibují nebo modifikují funkci trombocytů, např. kyseliny acetylsalicylové.
Souběžné podávání opakovaných dávek anagrelidu a kyseliny acetylsalicylové může v porovnání s podáváním samotné kyseliny acetylsalicylové zesilovat antiagregační účinky obou léčiv. U některých pacientů s ET léčených souběžně kyselinou acetylsalicylovou a anagrelidem došlo k silnému krvácení. Vzhledem k nedostatku údajů u pacientů s ET je proto třeba před zahájením léčby posoudit potenciální rizika souběžného použití anagrelidu a kyseliny acetylsalicylové, zejména u pacientů, u kterých hrozí vysoké riziko krvácení.

Lékové interakce: vliv anagrelidu na jiné léčivé přípravky
Anagrelid může u některých pacientů způsobovat střevní poruchy a narušovat absorpci perorálních hormonálních kontraceptiv.

Potravinové interakce
Potrava zpomaluje absorpci anagrelidu, ale nepozměňuje významně systémovou expozici. Účinky potravy na biologickou dostupnost nejsou považovány za klinicky

5

relevantní pro použití anagrelidu. Bylo prokázáno, že grapefruitová šťáva inhibuje CYP1A2, a může proto také snižovat clearance anagrelidu.

4.6  Fertilita, těhotenství a kojení
Těhotenství
U člověka neexistují dostatečné údaje týkající se podávání anagrelidu v těhotenství. Studie na zvířatech prokázaly reprodukční toxicitu při velmi vysokých dávkách (viz bod 5.3). Podávání anagrelidu v těhotenství se proto nedoporučuje. Pokud je anagrelid používán v těhotenství nebo pokud pacientka během používání tohoto léčiva otěhotní, je třeba ji poučit o potenciálním riziku pro plod.

Ženy ve fertilním věku
Ženy ve fertilním věku mají během léčby anagrelidem používat odpovídající antikoncepční prostředky.

Kojení
Informace o vylučování anagrelidu nebo jeho metabolitů do mateřského mléka neexistují. Vzhledem k tomu, že do mateřského mléka přechází mnoho léčivých přípravků, a kvůli potenciálu nežádoucích účinků u kojených dětí mají matky při užívání anagrelidu přestat kojit. Dostupné údaje u zvířat prokázaly vylučování anagrelidu/metabolitů do mléka.

Fertilita
U anagrelidu nejsou k dispozici žádné údaje týkající se fertility.

4.7  Účinky na schopnost řídit a obsluhovat stroje
Nebyly provedeny žádné studie účinků na schopnost řídit a obsluhovat stroje.
Během klinického vývoje byla často hlášeným nežádoucím účinkem závrať. Pokud pacienti pociťují během užívání přípravku Anagrelid Nordic závrať, nemají řídit ani obsluhovat stroje.

4.8  Nežádoucí účinky
Nejčastěji hlášenými nežádoucími účinky souvisejícími s léčivem, které měly většinou nízkou intenzitu a v průběhu léčby se zmírňovaly, byly bolest hlavy, palpitace, edémy, nauzea a průjem.
S těmito nežádoucími účinky je nutné počítat vzhledem k farmakologickému účinku anagrelidu (inhibice fosfodiesterázy III, viz bod 5.1). Pomalým zvyšováním dávkování s úvodní dávkou 0,5 až 1,0 mg za den lze tyto účinky zmírnit.

Následující nežádoucí účinky jsou řazeny podle tříd systémových orgánů a podle své frekvence: velmi časté (≥ 1/10); časté (≥ 1/100 až < 1/10); méně časté (≥ 1/1 000 až
< 1/100); vzácné (≥ 1/10 000 až < 1/1 000); velmi vzácné (< 1/10 000); není známo (z dostupných údajů nelze určit).




6

Třída orgánových Frekvence nežádoucích účinků

systémů   podle MedDRA
Poruchy krve a lymfatického systému
Poruchy metabolismu a výživy
Poruchy nervového systému
Velmi časté








Bolesti hlavy
Časté

Anémie Ekchymóza

Edém


Závrať Nespavost Parestézie
Méně časté

Trombocytopenie Krvácení Hematom
Přírůstek hmotnosti

Deprese Nervozita Xerostomie Migréna
Vzácné
Není známo


Poruchy oka

Poruchy ucha a labyrintu
Srdeční poruchy









Respirační, hrudní a mediastinální poruchy

Gastrointestinální poruchy




Tachykardie Palpitace Hypertenze







Epistaxe



Průjem Nauzea Dyspepsie
Konjunktivitida Anomálie vidění Tinitus

Srdeční insuficience Městnavé srdeční selhání Ventrikulární tachykardie Supraventrikulární tachykardie Arytmie
Synkopa Dušnost
Respirační infekce Plicní hypertenze
Zvracení Flatulence Bolesti břicha Obstipace




Infarkt myokardu Fibrilace srdečních síní Angina pectoris
Ortostatická hypotenze

Pneumonie Pleurální efuze Astma Gastritida Ztráta chuti k jídlu




Torsade de pointes








Plicní fibróza


Poruchy kůže a podkožní tkáně
Poruchy svalové a kosterní soustavy a pojivové tkáně
Poruchy ledvin a močových cest

Poruchy jater a žlučových cest
Ekzém Bolesti zad
Alopecie Pruritus
Artralgie Myalgie

Renální selhání Infekce močových cest
Vyrážka





Nykturie


Zvýšené hodnoty jaterních enzymů






Tubulointersti- ciální nefritida

7

Třída orgánových Frekvence nežádoucích účinků

systémů   podle MedDRA
Celkové poruchy a reakce v místě aplikace
Velmi časté
Časté

Únava
Méně časté

Bolest Slabost
Vzácné

Syndrom podobný chřipce Zimnice Malátnost
Není známo


V literatuře jsou hlášeny následující nežádoucí účinky anagrelidu:
Pancytopenie, retence tekutin, úbytek hmotnosti, zmatenost, amnézie, somnolence, ztráta koordinace, dysartrie, diplopie, kardiomegalie, kardiomyopatie, perikardiální efuze, vasodilatace, pleurální efuze, plicní infiltráty, alergická alveolitida, anorexie, pankreatitida, gastrointestinální krvácení, gastrointestinální porucha, kolitida, krvácení z dásní, suchá kůže, zvýšené hodnoty sérového kreatininu, bolest na prsou, horečka, astenie, impotence.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek.

4.9  Předávkování
Ve vyšších než doporučených dávkách způsobuje anagrelid snížení krevního tlaku, které může vyvolat hypotenzi a tachykardii. Jediná dávka 5 mg anagrelidu může vést k poklesu krevního tlaku, který je obvykle doprovázen závratí.
Existuje malý počet hlášení předávkování anagrelidem. Mezi hlášené příznaky patří sinusová tachykardie a zvracení. Konzervativní léčba vedla k odeznění příznaků.
Specifická protilátka proti anagrelidu není známa.
V případě předávkování je vyžadován pečlivý klinický dohled nad pacientem, a to včetně sledování počtu trombocytů s ohledem na trombocytopenii. V případě potřeby je třeba snížit dávku nebo podávání zastavit, dokud se počet trombocytů nevrátí do normálního rozmezí.



5.   FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: jiná cytostatika ATC kód: L01XX35
Účinky na tepovou frekvenci a interval QTc
8

Účinek dvou dávkových hladin anagrelidu (jednotlivé dávky 0,5 mg a 2,5 mg) na tepovou frekvenci a interval QTc byl hodnocen ve dvojitě zaslepené, randomizované, placebem a léčivou látkou kontrolované, zkřížené studii na zdravých dospělých mužích a ženách.
Během prvních 12 hodin bylo pozorováno zvýšení tepové frekvence související s dávkou, přičemž maximální zvýšení nastávalo přibližně v čase maximálních
koncentrací. Maximální změna střední tepové frekvence nastávala za 2 hodiny po podání a činila +7,8 tepů za minutu u dávky 0,5 mg a +29,1 tepů za minutu u dávky 2,5 mg.
U obou dávek bylo pozorováno přechodné prodloužení středního intervalu QTc během doby zvyšující se tepové frekvence, přičemž maximální změna středního intervalu QTcF (Fridericiova korekce) u dávky 0,5 mg byla +5,0 ms a nastávala za 2 hodiny a u dávky 2,5 mg byla +10,0 ms a nastávala za 1 hodinu. Anagrelid snižuje u člověka počet trombocytů v závislosti na dávce a selektivně – konkrétní mechanismus působení není znám. Tento účinek je druhově specifický; u žádného zvířecího modelu nebyl dosud účinek na snížení počtu trombocytů pozorován. Anagrelid proto nejpravděpodobněji působí prostřednictvím metabolitu, který vzniká pouze u člověka.
Studie in vitro zabývající se megakaryocytopoézou u člověka prokázaly, že inhibiční účinek na tvorbu trombocytů je způsoben pozdějším dozráváním megakaryocytů a snížením jejich velikosti a ploidie. Biopsie kostní dřeně u léčených pacientů přinesly důkazy o obdobných účincích in vivo.
V terapeutických dávkách nezpůsobuje anagrelid významné změny bílých krvinek ani koagulačních parametrů, ale může způsobovat menší změny červených krvinek.
Ve vysokých neterapeutických dávkách anagrelid inhibuje cAMP fosfodiesterázu a agregaci trombocytů indukovanou ADP a kolagenem.

5.2  Farmakokinetické vlastnosti

Absorpce
Po perorálním podání anagrelidu u člověka je nejméně 75 % absorbováno z gastrointestinálního traktu.
U zdravých subjektů byl čas dosažení maximální koncentrace v plazmě (Tmₐₓ) přibližně 1,38 hodiny, střední poločas eliminace byl také přibližně 1,38 hodiny.
Studie farmakokinetiky zjistila u přípravku Anagrelid Nordic v porovnání s jiným léčivem obsahujícím anagrelid zpožděný čas Tmₐₓ i nižší hodnoty Cmₐₓ a AUC. Tato zpožděná invaze léčivé látky u přípravku Anagrelid Nordic – navzdory stejné aktivitě – může být důvodem pro odlišný profil, pokud jde o nežádoucí účinky.
Absorpce anagrelidu gastrointestinálním traktem je zpožděna současným požitím potravy. Kulminace maximální plazmatické hladiny může být zpožděna až o 2 hodiny. Tato skutečnost nemá významný vliv na biologickou dostupnost a klinickou aktivitu.

Distribuce
Anagrelid má vysoký distribuční objem (12 l/kg). Distribuce do jednotlivých kompartmentů ani stupeň vazby na plazmatické proteiny nejsou známy.




9

Biotransformace
Při intenzivní metabolizaci anagrelidu vzniká několik metabolitů. Kvantitativně relevantní jsou 3-hydroxyanagrelid a 2-amino-5,6-dichloro-3,4-dihydrochinazolin. Zatímco 2-amino-5,6-dichloro-3,4-dihydrochinazolin je biologicky neaktivní, 3- hydroxyanagrelid podobně jako anagrelid ovlivňuje megakaryopoézu a vykazuje ještě silnější účinek, pokud jde o inhibici fosfodiesterázy III.
Eliminace
Po podání anagrelidu značeného ¹⁴C bylo přibližně 75 % radioaktivity vyloučeno během 6 dnů močí a 10 % stolicí.
Vzhledem ke krátkému poločasu by v rámci dlouhodobého podávání anagrelidu nemělo docházet k jeho akumulaci. Tuto domněnku podporují klinické údaje, které dokládají ztrátu účinnosti během 4–8 dnů po vysazení anagrelidu.

Specifické populace
Starší osoby
Byly analyzovány farmakokinetické údaje pacientů s myeloproliferativním onemocněním léčených anagrelidem po dobu 4 týdnů. Plazmatické hladiny byly u pacientů < 65 let (n = 16) a ≥ 65 let (n = 18) srovnatelné.
Pediatrická populace
Farmakokinetické údaje u postících se dětí a dospívajících (věkové rozmezí 7–14 let) s esenciální trombocytemií ukazují, že hodnoty expozice anagrelidu, Cmₐₓ a AUC, normalizované na dávku a tělesnou hmotnost, byly u dětí a dospívajících nižší než u dospělých. Existovala zde také tendence k nižší expozici aktivnímu metabolitu. Tato pozorování mohou být odrazem efektivnější metabolické clearance u mladších subjektů.


5.3  Předklinické údaje vztahující se k bezpečnosti

Toxicita opakovaných dávek
Po opakovaném podání anagrelidu v dávkách 1 mg/kg nebo vyšších (12–16násobek maximální terapeutické dávky) bylo u psů pozorováno subendokardiální krvácení a fokální nekróza myokardu.

Reprodukční toxicita
Dávky anagrelidu (> 60 mg/kg/den, odpovídající > 720násobku terapeutické dávky), které byly toxické u březích samic potkanů a králíků, byly spojeny se zvýšenou resorpcí embryí a mortalitou plodů.

Mutagenní a karcinogenní potenciál
Ve studiích genotoxického potenciálu anagrelidu nebyly prokázány žádné známky mutagenity ani klastogenity.
Ve dvouleté studii karcinogenity u potkanů byly pozorovány nenovotvarové nálezy, které byly spojovány s nadměrným farmakologickým působením nebo mu byly připisovány. Mimo jiné se zvýšila incidence feochromocytomů nadledvin oproti
10

kontrolní skupině, a to u samců při všech dávkových hladinách (> 3 mg/kg/den) a u samic dostávajících přinejmenším dávku > 10 mg/kg/den. Nejnižší dávka u samců (3 mg/kg/den) odpovídá 37násobku expozice AUC u člověka po dávce 1 mg dvakrát denně. Uterinní adenokarcinomy epigenetického původu v děloze by mohly souviset
s enzymovou indukcí rodiny CYP1. Byly pozorovány u samic, které dostávaly dávku 30 mg/kg/den, odpovídající 572násobku expozice AUC u člověka při dávce 1 mg dvakrát denně.



6.   FARMACEUTICKÉ ÚDAJE

6.1  Seznam pomocných látek
Laktosa Povidon Krospovidon
Mikrokrystalická celulosa Magnesium-stearát
6.2  Inkompatibility
Neuplatňuje se.

6.3  Doba použitelnosti
3 roky
U lahviček: po prvním otevření 3 měsíce

6.4  Zvláštní opatření pro uchovávání
Tento léčivý přípravek nevyžaduje žádné teplotní podmínky uchovávání. Uchovávejte blistr v krabičce, aby byl přípravek chráněn před světlem. Uchovávejte v uzavřené lahvičce, aby byl přípravek chráněn před světlem.
6.5  Druh obalu a obsah balení
Polyethylenové lahvičky s polyethylenovým dětským bezpečnostním uzávěrem se 100 tabletami.
Balení PVC/PVdC/Al blistrů se 100 tabletami, 10 tablet v blistru. Na trhu nemusí být všechny velikosti balení.
6.6  Zvláštní opatření pro likvidaci přípravku
Žádné zvláštní požadavky.
Veškerý nepoužitý léčivý přípravek nebo odpad musí být zlikvidován v souladu s místními požadavky.






11

7.   DRŽITEL ROZHODNUTÍ O REGISTRACI
Nordic Group B.V.
Siriusdreef 41
2132 WT Hoofddorp Nizozemsko


8.   REGISTRAČNÍ ČÍSLO(A)
Anagrelid Nordic 0,5 mg tablety: 16/043/17-C Anagrelid Nordic 0,75 mg tablety: 16/044/17-C Anagrelid Nordic 1,0 mg tablety: 16/045/17-C

9.   DATUM PRVNÍ REGISTRACE/PRODLOUŽENÍ REGISTRACE
Datum první registrace: 27. 2. 2019

10.  DATUM REVIZE TEXTU
1. 4. 2020

































12
