Sp.zn. sukls244065/2020

SOUHRN ÚDAJŮ O PŘÍPRAVKU

1.   NÁZEV PŘÍPRAVKU

Nitroglycerin Slovakofarma 0,5 mg sublinguální tablety


2.   KVALITATIVNÍ A KVANTITATIVNÍ SLOŽENÍ

Jedna sublinguální tableta obsahuje glyceroli trinitras 0,5 mg.
Pomocná látka se známým účinkem: Jedna sublinguální tableta obsahuje 228,75 mg laktózy.
Úplný seznam pomocných látek viz bod 6.1.

3.   LÉKOVÁ FORMA

Subliguální tableta.
Popis přípravku: bílé, okrouhlé tablety se zkosenou hranou.


4.   KLINICKÉ ÚDAJE

4.1  Terapeutické indikace
Nitroglycerin se používá k přerušení, případně ke krátkodobé profylaxi jednotlivých záchvatů anginy pectoris a u stavů s rizikem záchvatů anginy pectoris (stres nebo fyzická zátěž). U čerstvého infarktu myokardu se může nitroglycerin použít k vazodilatační terapii na jednotkách intenzivní péče za předpokladu hemodynamického monitorování.
Akutní levostranné srdeční selhání.
Spasmus koronárních cév vyvolaný katetrizací při koronarografii.

4.2  Dávkování a způsob podání

Přípravek je určen pro dospělé.

Na začátku záchvatu anginy pectoris anebo krátce před plánovanou namáhavou činností (ranní toaleta, jídlo, chůze do práce, nošení břemen, těžší tělesná práce, přechod do chladu apod.) se nechá 1
sublinguální tableta rozpustit v ústech. U akutního selhání levé komory a u akutního infarktu při
kontrole krevního tlaku (systolický tlak nad 100 mmHg) se 1-2 sublinguální tablety nechají rozpustit
v ústech.
Pokud nedojde k přerušení anginózního záchvatu, může se dávka za 10 minut zopakovat. Před koronarografií se 1-2 sublinguální tablety nechají rozpustit v ústech.

Způsob podání
Sublinguální tableta se nechá rozpustit v ústech pod jazykem. Může se též rozkousat, ale nepolyká se. Po nástupu účinku je vhodné zbytek sublinguální tablety vyplivnout.




1

4.3  Kontraindikace

-   Hypersenzitivita na léčivou látku (nitráty) nebo na kteroukoli pomocnou látku uvedenou v bodě
6.1.
-   Akutní selhání cirkulace (kardiogenní šok; závažná hypovolemie; hypotenze se systolickým tlakem nižším než 90 mmHg).
-   Akutní infarkt myokardu spodní stěny s postižením pravé komory.
-   Zranění hlavy, stavy se zvýšeným intrakraniálním tlakem (např. mozkové krvácení; bylo pozorováno zvýšení intrakraniálního tlaku při užívání vysokých dávek nitroglycerinu).
-   Hypertrofická obstrukční kardiomyopatie, konstriktivní perikarditida, tamponáda perikardu, aortální nebo mitrální stenóza.
-   Současné podávání podání látek, které jsou zdrojem oxidu dusnatého, jako jsou inhibitory fosfodiesterázy typu 5 (sildenafil, vardenafil, tadalafil), protože mohou výrazně zesílit
hypotenzní účinek všech nitrátů.
-  Těžká anemie.
-   Současné užívání se stimulátory rozpustné guanylátcyklázy z důvodu zvýšeného rizika
hypotenze (viz bod 4.5).

4.4  Zvláštní upozornění a opatření pro použití

Přípravek lze podávat jen po důkladném zvážení poměru rizika ku prospěchu léčby u pacientů:
-   při omezené funkci levé srdeční komory, pří snížených plnících tlacích,
-  s hypertyreózou,
-   se závažnou poruchou funkce jater (zvýšené riziko methemoglobinemie) nebo ledvin,
-   s glaukomem (nebezpečí zvýšení nitroočního tlaku).

Může se vyskytnout tolerance včetně zkřížené tolerance na jiné nitrosloučeniny.

Při léčbě vysokými dávkami musí laboratorní vyšetření zahrnovat testy na methemoglobinemii v případech, ve kterých by se mohla rozvinout cyanόza.
Při užívání přípravku může dojít k hypotenzi a reflexní tachykardii a tím ke zvýšené spotřebě kyslíku myokardem. Tyto okolnosti mohou vést k srdečním arytmiím jako je komorová fibrilace (někdy
fatální) zejména u pacientů s akutním infarktem myokardu spodní stěny s postižením pravé komory.

Tento přípravek obsahuje laktózu. Pacienti se vzácnými dědičnými problémy s intolerancí galaktózy, úplným nedostatkem laktázy nebo malabsorpcí glukózy a galaktózy nemají tento přípravek užívat.

4.5   Interakce s jinými léčivými přípravky a jiné formy interakce

Současné podávání agonistů rozpustné guanylátcyklázy (receptoru pro oxid dusnatý) a také současné užívání inhibitorů fosfodiesterázy typu 5 (např. sildenafil, vardenafil, tadalafil) je u pacientů léčených nitroglycerinem kontraindikováno v důsledku možné potenciace hypotenzního účinku (vazodilatace) (viz bod 4.3).

Současné podání jiných vazodilatancií, antihypertenziv, diuretik, beta-blokátorů, blokátorů kalciových kanálů, neuroleptik nebo tricyklických antidepresiv, jakož i alkoholu zvyšuje hypotenzní účinek nitroglycerinu.
Antikoagulační účinek heparinu může současné podání nitroglycerinu snižovat, což může vyžadovat úpravu dávkování heparinu a častější kontrolu dosahované antikoagulace (aPTT). Po vysazení nitroglycerinu je třeba dávkování heparinu příslušně snížit.


2

Při současném podání s nitráty je riziko sníženého účinku acetylcholinu, histaminu nebo
noradrenalinu.

Není vhodná kombinace glycerol-trinitrátu s jinými nitráty pro možnost vzniku nežádoucích účinků.

V důsledku možné interakce mezi nitráty a námelovými alkaloidy, která může vést k antagonistickému působení mezi léčivy, je třeba se vyvarovat jejich současnému užívání.
4.6  Fertilita, těhotenství a kojení
U lidí nejsou k dispozici dostatečné zkušenosti s užíváním přípravku během těhotenství a kojení. Těhotenství
Nitroglycerin pravděpodobně prochází placentou. V experimentálních studiích na zvířatech nebyl u nitroglycerinu dokázán žádný účinek poškozující plod. Nitroglycerin se nemá podávat těhotným
ženám vyjma případu, kdy možný klinický prospěch převáží dle posouzení lékaře nad možným
rizikem.

Kojení
Není známo, zda nitroglycerin přechází do lidského mateřského mléka. Bezpečnost nebyla u kojících žen zjišťována. Po dobu trvání léčby se proto kojení nedoporučuje.
4.7  Účinky na schopnost řídit a obsluhovat stroje

Nitroglycerin neovlivňuje nepříznivě pozornost pacienta a jeho schopnost soustředění. Pacientova schopnost obsluhovat stroje, pracovat ve výškách nebo řídit motorová vozidla není podáváním nitroglycerinu ovlivněna.
Přípravek však často může způsobit ortostatické poruchy, zejména na začátku terapie. Pokud se
závratě u pacienta vyskytnou, je důležité, aby se vyvaroval řízení dopravních prostředků, práci se zvýšeným nebezpečím úrazu a obsluze strojů.

4.8  Nežádoucí účinky
Nežádoucí účinky se mohou vyskytnout nejčastěji na začátku terapie (až v 8 %), v závislosti na velikosti dávky.
V následující tabulce jsou shrnuty nežádoucí účinky glycerol-trinitrátu rozdělené do skupin podle terminologie MedDRA s uvedením frekvence výskytu: velmi časté (≥ 1/10); časté (≥ 1/100 až < 1/10); méně časté (≥ 1/1 000 až < 1/100); vzácné (≥ 1/10 000 až < 1/1 000); velmi vzácné (< 1/10 000), není známo (z dostupných údajů nelze určit):


MedDRA třída orgánových systémů
Vyšetření

Srdeční poruchy

Poruchy krve a lymfatického systému
Poruchy nervového systému

Poruchy oka
Četnost
Vzácné Časté
Není známo
Není známo

Časté
Méně časté Vzácné
Typ nežádoucího účinku

Silný pokles tlaku krve se zesílením příznaků anginy pectoris (paradoxní působení nitrátů)
Palpitace, tachykardie Cyanóza*, bradykardie* Methemoglobinemie*
Bolest hlavy („nitrátové bolesti hlavy“), ataxie Závrať
Poruchy vidění


3

Respirační, hrudní a mediastinální poruchy Gastrointestinální poruchy

Poruchy kůže a podkožní tkáně
Cévní poruchy




Psychiatrické poruchy
Poruchy imunitního systému

Celkové poruchy a reakce
v místě aplikace
Není známo

Vzácné Vzácné Vzácné
Velmi vzácné Časté

Vzácné


Není známo Není známo

Méně časté
Respirační poruchy*

Sucho v ústech Nevolnost*, zvracení* Kožní vyrážka
Exfoliativní dermatitida
Hypotenze, někdy závažná, zahrnující ortostatickou hypotenzi, návaly horka nebo zčervenání ve tváři Oběhový kolaps (někdy doprovázený bradykardickými poruchami srdečního rytmu a synkopami.)
Neklid*
Anafylaktická reakce, angioedém, otok jazyku a rtů,
kopřivka Astenie
*Může se objevit při vyšších dávkách.
Většina potíží vymizí po několika dnech užívání. Vhodné je přechodné snížení dávek. Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9  Předávkování

Symptomy předávkování se primárně odvíjejí od vazodilatace, která může vést k závažnému poklesu krevního tlaku s ortostatickými poruchami a reflexní tachykardii. Mohou se vyskytnout bolesti hlavy, pocity slabosti, závratě, úzkosti, flush, horečka, nevolnost, zvracení a průjmy.
Při užití vysokých dávek nitroglycerinu byla hlášena methemoglobinemie. Methemoglobinemie se
projevuje modravým zabarvením rtů, nehtových lůžek a dlaní rukou. Cyanóza se projevuje při koncentracích nad 1,5 g/100 ml, při koncentrací mezi 20-50 g/100 ml jde o závažnou formu
s tlakovými bolestmi v hlavě v důsledku zvýšení intrakraniálního tlaku s cerebrálními symptomy, provázenou dušností a zrychleným dýcháním (tachypnoe).
Terapie intoxikace
Kromě obecných opatření, jako je výplach žaludku a vodorovná poloha pacienta s vysoko
podloženýma nohama, musí být za podmínek intenzivní péče kontrolovány vitální parametry a
v případě potřeby musí být korigovány.
Při výrazné hypotenzi a/anebo šoku je třeba doplnit cévní řečiště (podáním plazmaexpandérů), ve výjimečných případech je nutno podat noradrenalin a/nebo dopamin. Podávání adrenalinu a příbuzných látek je kontraindikováno.
Podle stupně závažnosti se při methemoglobinemii podávají následující antidota:
-   vitamin C, 1 g perorálně nebo jako sodná sůl intravenózně,
-   methylenová modř, až 50 ml 1 % roztoku intravenózně,


4

-   toluidinová modř, zpočátku 2-4 mg/kg tělesné hmotnosti, přísně intravenózně, v případě
potřeby je možné několikanásobně opakované podávání v hodinových intervalech v dávce 2 mg/kg tělesné hmotnosti,
-  kyslíková terapie, hemodialýza, transfuze krve.


5.   FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: vazodilatancia používaná u onemocnění srdce, ATC kód: C01DA02 Mechanismus účinku
Nitroglycerin je v buňkách hladkého svalstva denitrován za vzniku oxidu dusnatého, který
pravděpodobně reaguje s receptorem obsahujícím sulfhydrylovou skupinu na molekule enzymu
guanylcyklázy s jeho následnou aktivací. Výsledným efektem je vzestup cGMP s následnou relaxací hladkého svalstva cévní stěny na všech úrovních krevního řečiště. Primárním následkem je dilatace venózního řečiště s následným zvýšením žilní kapacity, snížením venózního návratu (preload),
plnicího tlaku levé komory i plicního objemu.
Snižuje se práce levé komory a spotřeba kyslíku myokardem, poklesem napětí stěny srdeční se
zlepšuje i perfuze subendokardiálních vrstev myokardu, dochází k relaxaci hladkého svalstva v oblasti
stenóz.
Nepřímým účinkem nitrátů je aktivace baroreceptorových reflexů jako odpověď na pokles krevního
tlaku.
Experimentálně byla prokázána i relaxace hladkého svalstva bronchů, gastrointestinálního a urogenitálního systému, která je vzhledem ke krátkodobému trvání klinicky bezvýznamná.
5.2  Farmakokinetické vlastnosti

Po sublinguálním podání se nitroglycerin velmi rychle vstřebává sliznicí dutiny ústní. Účinek nastupuje za 1-3 minuty, s maximem do 15 minut a trvá asi 1 hodinu. Hladiny v plazmě jsou detekovatelné už za 30 sekund, maximální hladiny je dosaženo za 2-5 minut. Nitroglycerin je
biotransformován v játrech (a dále v endotelu artérií a vén) na dinitrátové (aktivní metabolity - působí výrazně vazodilatačně) a mononitrátové (neaktivní) metabolity. Vylučování se uskutečňuje ledvinami ve formě konjugátů denitrovaných metabolitů s kyselinou glukuronovou (během 24 hodin se vyloučí 22 %). Hemodialýzou se odstraní 16-29 %.
5.3  Předklinické údaje vztahující se k bezpečnosti

Akutní toxicita nitroglycerinu je relativně nízká, LD50 se u experimentálních zvířat pohybuje se mezi 105-120 mg/kg po perorálním podání. Chronické podávání vysokých dávek vedlo u experimentálních zvířat k methemoglobinemii, poklesu příjmu potravy a snižování tělesné hmotnosti. Nitroglycerin
nemá mutagenní nebo kancerogenní účinky. Podávání nitroglycerinu březím samicím nevedlo
k projevům embryotoxicity nebo ke vzniku malformací plodů.
Bezpečnost nitroglycerinu byla navíc prověřena jeho dlouhodobým používáním v klinické praxi.

6.   FARMACEUTICKÉ ÚDAJE

6.1  Seznam pomocných látek

laktóza mastek

5

magnesium-stearát krospovidon
6.2  Inkompatibility

Neuplatňuje se.

6.3  Doba použitelnosti

1 rok.

6.4  Zvláštní opatření pro uchovávání
Uchovávejte při teplotě do 25 °C v původním vnitřním obalu a krabičce, aby byl přípravek chráněn před světlem a vlhkostí.
6.5  Druh obalu a obsah balení
Blistr PVC/PVDC/Al, krabička.
Velikost balení: 20 sublinguálních tablet.

6.6   Zvláštní opatření pro likvidaci přípravku a pro zacházení s ním
Žádné zvláštní požadavky.


7.   DRŽITEL ROZHODNUTÍ O REGISTRACI
Zentiva, k. s., U Kabelovny 130, 102 37 Praha 10, Česká republika


8.   REGISTRAČNÍ ČÍSLO(A)

83/653/69-S/C

9.   DATUM PRVNÍ REGISTRACE/PRODLOUŽENÍ REGISTRACE

Datum první registrace: 1969
Datum posledního prodloužení registrace: 7. 3. 2012

10.  DATUM REVIZE TEXTU

27. 10. 2020









6
