Sp.zn. sukls237195/2020


SOUHRN ÚDAJŮ O PŘÍPRAVKU

1.  NÁZEV PŘÍPRAVKU

Agapurin 400 mg tablety s prodlouženým uvolňováním

2.  KVALITATIVNÍ A KVANTITATIVNÍ SLOŽENÍ

Jedna tableta s prodlouženým uvolňováním obsahuje pentoxifyllinum 400 mg.
Úplný seznam pomocných látek viz bod 6.1.


3.  LÉKOVÁ FORMA

Tablety s prodlouženým uvolňováním
Popis přípravku: bílé, kulaté, bikonvexní potahované tablety

4.  KLINICKÉ ÚDAJE

4.1  Terapeutické indikace
-   chronické periferní arteriální a arteriovenózní poruchy krevního zásobování aterosklerotické, diabetické a zánětlivé etiologie (ischemická choroba tepen dolních končetin na podkladě aterosklerózy, diabetická angiopatie, tromboangitis obliterans),
-   dystrofické poruchy (posttrombotický syndrom, ulcus cruris, gangréna, omrzliny) a angioneuropatie (parestezie, akrocyanóza, morbus Raynaud),
-   chronická cerebrovaskulární insuficience (stavy po překonání náhlé cévní mozkové příhody),
-   poruchy prokrvení sítnice, cévnatky a vnitřního ucha.

Přípravek je určen k léčbě dospělých pacientů.

4.2  Dávkování a způsob podání
Dávkování

Dospělí
První týden se podává iniciální dávka 3krát 400 mg. V případě výrazného poklesu krevního tlaku, nebo výskytu GIT nebo nervových (CNS) nežádoucích účinků, lze iniciální dávku snížit na 2krát denně 400 mg. Při dlouhodobé léčbě a dobré snášenlivosti podáváme 2krát denně 400 mg.
Pacienti s renální insuficiencí
U pacientů s omezenou funkcí ledvin (clearance kreatininu pod 30 ml/min) je nutno přizpůsobit dávkování na 50-70 % normální dávky v závislosti na individuální snášenlivosti.

Pacienti s jaterní insuficiencí
U těžších forem je vhodné dávku redukovat.





1/6

Děti a dospívající
U dětí a dospívajících do 18 let je málo klinických zkušeností, proto se nedoporučuje podávat
pentoxifylin.
Maximální dávka: doporučuje se nepřekročit dávku 1 200 mg/den.

Způsob podání
Tablety jsou určeny k perorálnímu podání. Užívají se celé ve stejném čase, nejlépe během jídla nebo po jídle a zapíjí se nerozkousané trochou tekutiny.
4.3  Kontraindikace

-   hypersenzitivita na pentoxifylin, metylxantiny nebo na kteroukoli pomocnou látku uvedenou
v bodě 6.1,
-   pacienti po nedávném mozkovém krvácení,
-   pacienti s nedávným krvácením do sítnice.

4.4  Zvláštní upozornění a opatření pro použití

Zvláště pečlivé sledování je třeba u pacientů:
-   se známou hemoragickou diatézou,
-   se závažnými arytmiemi,
-   s těžkou formou ICHS (zvl. akutní IM) či cerebrovaskulárním onemocněním,
-  s hypotenzí,
-   s poruchou funkce jater či ledvin (clearance kreatininu pod 30 ml/min),
-   po nedávném chirurgickém zákroku,
-   současně léčených pentoxifylinem a antagonisty vitaminu K nebo inhibitory agregace
trombocytů,
-   současně léčených pentoxifylinem a ciprofloxacinem,
-   současně léčených pentoxifylinem a theofylinem.
Vyšší dávky pentoxifylinu zesilují účinek inzulinu a antidiabetik, což může vyvolat hypoglykemii, proto jsou doporučovány častější kontroly glykemie s případnou úpravou antidiabetické léčby.

Tento léčivý přípravek obsahuje méně než 1 mmol (23 mg) sodíku v jedné tabletě, to znamená, že je v
podstatě „bez sodíku“.

4.5   Interakce s jinými léčivými přípravky a jiné formy interakce

Látky snižující krevní tlak
Pentoxifylin zesiluje účinky antihypertenziv a jiných vazodilatancií.

Perorální antidiabetika, inzulín
Vyšší dávky pentoxifylinu zesilují účinek inzulinu a antidiabetik.

Antikoagulancia
Zvýšený výskyt krvácivých komplikací se může projevit u pacientů současně léčených
antikoagulancii.

Antiagregancia
Potenciální aditivní efekt s inhibitory agregace trombocytů: Při současném užívání inhibitoru agregace trombocytů (jako např. klopidogrel, eptifibatid, tirofiban, epoprostenol, iloprost, abciximab, anagrelid, NSAID jiné než selektivní inhibitory COX-2, acetylsalicyláty [ASA/LAS], tiklopidin, dipyridamol) a pentoxifylinu se z důvodu zvýšeného rizika krvácení doporučuje zvýšená opatrnost.



2/6

Theofylin
Při současném užívání s theofylinem může u některých pacientů dojít ke zvýšení sérové hladiny
theofylinu.
Cimetidin
Při současném užívání s cimetidinem může dojít ke zvýšení plazmatické koncentrace pentoxifylinu a
jeho aktivního metabolitu I.

Ciprofloxacin
Při současném užívání s ciprofloxacinem může u některých pacientů dojít ke zvýšení sérové hladiny pentoxifylinu. Může tedy dojít ke zvýšení četnosti a intenzity nežádoucích účinků spojených
s užíváním této kombinace léčivých látek.

4.6  Fertilita, těhotenství a kojení

Fertilita
Z výsledků teratogenních studií vyplývá, že podávání pentoxifylinu (potkanům a králíkům) nemělo žádný vliv na reprodukční schopnost, fertilitu a nebyl zaznamenán ani vyšší výskyt fetálních malformací.

Těhotenství
Přestože podle studií na zvířatech nedochází k ovlivnění fertility ani malformacím plodu, nedoporučuje se pro nedostatečné klinické zkušenosti podávat pentoxifylin během těhotenství.

Kojení
Poněvadž se pentoxifylin vylučuje do lidského mateřského mléka, užívání přípravku během kojení se nedoporučuje.
4.7  Účinky na schopnost řídit a obsluhovat stroje

Přípravek nemá žádný nebo má zanedbatelný vliv na schopnost řídit nebo obsluhovat stroje.

4.8  Nežádoucí účinky

Gastrointestinální nežádoucí účinky jsou závislé na dávce a po ukončení léčby obvykle ustoupí.
V následující tabulce jsou shrnuty nežádoucí účinky s uvedením četnosti výskytu velmi časté (≥ 1/10); časté (≥ 1/100 až < 1/10); méně časté (≥ 1/1 000 až < 1/100); vzácné (≥ 1/10 000 až < 1/1 000); velmi vzácné (< 1/10 000), není známo (z dostupných údajů nelze určit).


MedDRA třídy orgánových systémů
Poruchy krve a lymfatického systému Poruchy imunitního systému
Poruchy metabolismu a výživy Psychiatrické poruchy
Poruchy nervového systému
Poruchy oka
Srdeční poruchy


Cévní poruchy
Frekvence
velmi vzácné není známo vzácné
vzácné
vzácné
méně časté méně časté
vzácné
méně časté vzácné
velmi vzácné
Nežádoucí účinek
aplastická anémie, trombocytopenie*
leukopenie/neutropenie anafylaktický šok*** hypoglykemie
neklid, poruchy spánku, halucinace
točení hlavy, bolesti hlavy rozmazané vidění
tachykardie, palpitace, arytmie, angina pectoris
flush hypotenze
krvácení (např. do kůže, sliznic, žaludku, střeva)**


3/6

Respirační, hrudní a mediastinální
poruchy

Gastrointestinální poruchy

Poruchy jater a žlučových cest Poruchy kůže a podkoží
Vyšetření
vzácné

časté
není známo vzácné
vzácné

není známo vzácné
bronchospasmus
nauzea, zvracení, nadýmání, bolesti břicha, průjem
zácpa, hypersalivace cholestáza
kožní alergické reakce, erytém, pruritus, urtikarie, angioedém, zvýšené pocení
vyrážka
zvýšení jaterních enzymů v séru
* Je vhodné pravidelně kontrolovat hemogram.
** Pokud se objeví hemoragie retiny, je třeba léčbu okamžitě ukončit.
*** V ojedinělých případech došlo do několika minut od podání k rozvoji těžké alergické reakce (angioneurotický edém, bronchospasmus, anafylaktický šok). V takovém případě je nutné okamžitě léčbu ukončit a zahájit příslušná opatření.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9  Předávkování

Příznaky předávkování
Úvodními příznaky může být nauzea, závrať, arytmie, hypotenze, dále porucha vědomí a křeče.

Léčba
Léčba při předávkování je symptomatická.

5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: periferní vazodilatancia, deriváty purinu ATC kód: C04AD03
Mechanismus účinku
Pentoxifylin je látka ze skupiny xantinových derivátů, vyvolávající relaxaci hladkého svalstva arteriol buď přímo, nebo prostřednictvím inhibice enzymu fosfodiesterázy s následnou akumulací cyklického AMP, a tím dochází ke snížení periferní cévní rezistence, snižuje krevní viskozitu převážně v oblasti mikrocirkulace. Důsledkem toho dochází ke zlepšení krevního průtoku a nasycení tkání kyslíkem.
Inhibuje agregabilitu a adhezivitu trombocytů. Zvyšováním koncentrace ATP v erytrocytech při současném zvýšení nábojového potenciálu zlepšuje jejich elasticitu a formovatelnost.




4/6

Pentoxifylin má pravděpodobně protizánětlivý a cytoprotektivní účinek, působí inhibičně na tvorbu cytokinů (hlavně na tumor nekrotizující faktor - TNF) a zároveň snižuje aktivaci neutrofilů.

5.2  Farmakokinetické vlastnosti

Pentoxifylin se postupně uvolňuje po dobu 10-12 hodin, takže se v této době projevuje stejnoměrná hladina léčivé látky v krvi. Uvolněný pentoxifylin je rychle a téměř zcela resorbován. Látka podléhá výraznému efektu first-pass, v důsledku toho je systematická disponibilita pouze přibližně 20-30 %. Pentoxifylin je v játrech téměř kompletně metabolizován.
Hlavní aktivní metabolit 1-(5-hydroxyhexyl)-3,7-dimethylxantin (metabolit I) se v plazmě vyskytuje ve vyšší koncentraci (2:1) než mateřská látka a je s ní v reverzibilní redoxní biochemické rovnováze. Proto je nutné pohlížet na pentoxifylin a jeho metabolit jako na funkční jednotku.
Poločas rozpadu pentoxifylinu v plazmě je 0,4-0,8 hodin, poločas rozpadu metabolitů je 1-1,6 hodin. Vylučování probíhá z největší části renálně ve formě ve vodě rozpustných polárních metabolitů bez konjugace. Nepřeměněný pentoxifylin je vylučován jen ve stopovém množství.
Při omezené funkci ledvin nebo závažných poruchách jater je poločas rozpadu prodloužen a absolutní biologická disponibilita zvýšena.
5.3  Předklinické údaje vztahující se k bezpečnosti

Při dlouhodobých studiích na zvířatech zaměřených na mutagenitu a kancerogenitu pentoxifylinu
nebyl zaznamenán signifikantně zvýšený výskyt nádorů. Při vysokých dávkách však ve studii na potkanech byl statisticky významně vyšší výskyt benigních fibroadenoma mammae u samic. Klinické studie u lidí nepoukazují na zvýšený výskyt tumorů. Ostatní potřebné údaje o bezpečnosti přípravku jsou uvedeny v předcházejících kapitolách.


6.  FARMACEUTICKÉ ÚDAJE

6.1  Seznam pomocných látek
hypromelóza povidon 30 mastek magnesium-stearát
simetikonová emulze SE 4 (čištěná voda, dimetikon, koloidní bezvodý oxid křemičitý, cetystearylalkohol s emulgátorem, natrium-benzoát)
makrogol 6000
potahová soustava Sepifilm 752 bílá (hypromelóza, mikrokrystalická celulóza, makrogol-2000-
monostearát, oxid titaničitý).

6.2  Inkompatibility
Neuplatňuje se.

6.3  Doba použitelnosti

3 roky.

6.4  Zvláštní opatření pro uchovávání

Tento léčivý přípravek nevyžaduje žádné zvláštní podmínky uchovávání.
6.5  Druh obalu a obsah balení



5/6

Al/PVC/PVdC průhledný blistr, krabička.
Velikost balení: 20, 50 nebo 100 tablet s prodlouženým uvolňováním Na trhu nemusí být všechny velikosti balení.
6.6   Zvláštní opatření pro likvidaci přípravku a pro zacházení s ním

Žádné zvláštní požadavky.


7.  DRŽITEL ROZHODNUTÍ O REGISTRACI
Zentiva, k. s., U Kabelovny 130, 102 37 Praha 10, Česká republika


8.  REGISTRAČNÍ ČÍSLO
83/360/07-C


9.  DATUM PRVNÍ REGISTRACE/PRODLOUŽENÍ REGISTRACE
Datum první registrace: 30. 5. 2007
Datum posledního prodloužení registrace: 28. 11. 2012

10.  DATUM REVIZE TEXTU

21. 10. 2020





























6/6
