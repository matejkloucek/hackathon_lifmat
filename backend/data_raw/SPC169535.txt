sp.zn.sukls322511/2021

Souhrn údajů o přípravku

1. NÁZEV PŘÍPRAVKU
SOLMUCOL 100 mg granule pro perorální roztok v sáčku
2. KVALITATIVNÍ A KVANTITATIVNÍ SLOŽENÍ
Léčivá látka: Jeden sáček obsahuje acetylcysteinum 100 mg.
Úplný seznam pomocných látek viz bod 6.1.
3. LÉKOVÁ FORMA
Granule pro perorální roztok v sáčku.
Popis přípravku: granulát oranžové barvy, pomerančové vůně.
4. KLINICKÉ ÚDAJE
4.1 Terapeutické indikace
Přípravek se užívá k léčbě všech onemocnění dýchacích cest, která jsou provázena intenzívní tvorbou hustého vazkého hlenu.
Užívá se při onemocněních dýchacích cest jako jsou akutní zánět průdušek, hrtanu a průdušnice, chřipka a dráždivý kašel při nachlazení.
Dále se přípravek užívá u chronických zánětů  průdušek,  hrtanu,  průdušnice,  průduškového astmatu,   bronchiolitidy,  mukoviscidózy, emfyzému,  bronchiektázií,  předoperačních  a pooperačních  stavů spojených s větší tvorbou vazkého hlenu v dýchacích cestách a při léčbě chronického zánětu hrtanu, akutní i chronické sinusitidy a otitis media s výpotkem.
Přípravek je vhodný pro dospělé, dospívající a děti starší než 6 měsíců, avšak dětem do 3 let má
být podáván pouze na doporučení lékaře.
4.2 Dávkování a způsob podání Dávkování:
Dospělí a dospívající od 14 let: 3krát denně 2 sáčky Solmucolu 100 mg
Děti a dospívající mezi 6-14 lety: 3-4krát denně 1 sáček Solmucolu 100 mg
Děti mezi 2-6 lety: 2-3krát denně 1 sáček Solmucolu 100 mg
Děti od 6 měsíců do 2 let: 2-3krát denně ½ sáčku Solmucolu 100 mg

Délka léčby u středně těžkých onemocnění je 6 dní, u závažnějších případů dva týdny.
Pokud se příznaky nezlepší do 5 dnů (u dětí do 3 dnů) nebo se zhorší, je třeba se poradit s lékařem.
Bez porady s lékařem se přípravek nemá užívat déle než 14 dní.
U mukoviscidózy a dalších onemocnění, u nichž je SOLMUCOL užíván pouze na doporučení lékaře, stanoví dávkování a délku léčby lékař individuálně podle typu, závažnosti a průběhu onemocnění. U chronických onemocnění může užívání přípravku trvat i několik měsíců.

Způsob podání
Obsah sáčku se rozmíchá a rozpustí v polovině sklenice vody.

4.3 Kontraindikace
Hypersensitivita na léčivou látku nebo na kteroukoli pomocnou látku uvedenou v bodě 6.1.

1/4

4.4 Zvláštní upozornění a opatření pro použití
V těhotenství a v období kojení může být přípravek užíván jen na doporučení lékaře.
U nemocných s gastroduodenálním vředem je třeba zvýšená opatrnost při užívání přípravku. Nemocní  s  bronchiálním  astmatem  musí  být  během  léčby  přípravkem  SOLMUCOL monitorováni pro možnost vzniku bronchospasmu. Při jeho vzniku musí být léčba okamžitě přerušena.
Pomocné látky se známým účinkem:

Tento léčivý přípravek obsahuje méně než 1 mmol sodíku (23 mg) v jednom sáčku, to znamená, že je v podstatě „bez sodíku“.

4.5 Interakce s jinými léčivými přípravky a jiné formy interakce
Účinky přípravku SOLMUCOL a účinky jiných současně užívaných léků se mohou navzájem ovlivňovat. Při současném užívání přípravku SOLMUCOL a antitusik (léky tišící kašel) může kvůli snížení kašlacího reflexu dojít k nebezpečnému zadržení vytvořeného hlenu v dýchacích cestách. Pro současné užívání přípravku SOLMUCOL a antitusik proto musí být zvlášť závažné důvody a antitusika mohou být užívána současně s přípravkem SOLMUCOL pouze na přímé doporučení lékaře.
SOLMUCOL a přípravky s obsahem antibiotika tetracyklinu (neplatí pro doxycyklin) je nutno
užívat odděleně s intervalem alespoň 2 hodin.
Při současném užívání přípravku SOLMUCOL a přípravků s nitroglycerinem může dojít k
zesílenému rozšiřování cév a ke zpomalení shlukování krevních destiček.

4.6 Fertilita, těhotenství a kojení
Bezpečnost užívání přípravku v těhotenství a v období kojení nebyla prokázána.
Ačkoliv studie na zvířatech nepotvrdily možnost rizika pro dítě, nebyly provedeny u
těhotných žen kontrolované klinické studie.
Užívání přípravku v těhotenství a v období kojení může doporučit lékař pouze ze závažných důvodů.

4.7 Účinky na schopnost řídit a obsluhovat stroje
Přípravek SOLMUCOL nemá žádný nebo má zanedbatelný vliv na schopnost řídit nebo obsluhovat stroje.

4.8 Nežádoucí účinky
Ojediněle se může vyskytnout pálení žáhy, nucení na zvracení, zvracení, průjem, zánět sliznice v ústech, bolest hlavy, hučení v uších. Zcela výjimečně by se mohly projevit alergické reakce jako svědění, kopřivka, kožní vyrážka, dušnost (především u astmatiků se zvýšenou citlivostí průdušek na různá podráždění), zrychlení srdeční frekvence a pokles krevního tlaku, případně i krvácení, které však nemusí být vyvoláno acetylcysteinem.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek



2/4

4.9 Předávkování
Nebyl zaznamenán žádný případ předávkování. V případě nutnosti je třeba zavést drenáž a
odsát tekutinu z bronchů.

5. FARMAKOLOGICKÉ VLASTNOSTI
5.1 Farmakodynamické vlastnosti
Farmakoterapeutická skupina: Expektorancia, kromě kombinací s antitusiky, ATC kód:
R05CB01

Mechanismus účinku
Léčivá látka acetylcystein působí v bronchiálním traktu jako expektorans a mukolytikum. Mechanismem jeho účinku je štěpení disulfidických vazeb s následnou depolymerisací glykosaminoglykanů a molekul DNA. Tím se snižuje viskosita bronchiálního hlenu, který se snadněji uvolňuje a vykašlává, za současného tlumení dráždivého kašle.
5.2 Farmakokinetické vlastnosti
Absorpce  acetylcysteinu  po  perorálním  podání  je  rychlá  a  téměř  úplná.  Maximální koncentrace v séru je dosaženo během 1 - 2 hodin, terapeutická koncentrace v plicní tkáni a bronchiálním sekretu je dosažena již za tři hodiny po podání, protože distribuce do tkání je velmi dobrá. Acetylcystein se v organismu vyskytuje vázaný na bílkoviny nebo ve volné formě. Biologický poločas je 1 - 2 hodiny. Acetylcystein a jeho metabolity se vylučují převážně močí.

5.3 Předklinická data ve vztahu k bezpečnosti přípravku
Studie nejsou známé.

6. FARMACEUTICKÉ ÚDAJE
6.1 Seznam pomocných látek
Xylitol, dihydrát sodné soli sacharinu, betakaroten, koloidní bezvodý oxid křemičitý, pomerančové aroma.

6.2 Inkompatibility
Dosud nebyly zjištěny.

6.3 Doba použitelnosti
4 roky

6.4 Zvláštní opatření pro uchovávání
Uchovávejte při teplotě do 25 °C.
6.5 Druh obalu a obsah balení
papír/Al/PE sáčky, papírová skládačka

Velikost balení:
20, 30 nebo 40 sáčků.
Na trhu nemusí být všechny velikosti balení.
6.6 Zvláštní opatření pro likvidaci přípravku a pro zacházení s ním
Žádné zvláštní požadavky.

3/4

7. DRŽITEL ROZHODNUTÍ O REGISTRACI
IBSA Slovakia s.r.o., Mýtna 42, 811 05 Bratislava, Slovenská republika
8. REGISTRAČNÍ ČÍSLO
52/533/92-A/C

9. DATUM PRVNÍ REGISTRACE / PRODLOUŽENÍ REGISTRACE
Datum první registrace: 10.4.1992
Datum posledního prodloužení registrace: 11.2.2015
10. Datum revize textu
11. 3. 2021







































4/4
