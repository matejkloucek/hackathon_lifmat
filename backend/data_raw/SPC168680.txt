Sp. zn. sukls257486/2019 a sukls257491/2019

SOUHRN ÚDAJŮ O PŘÍPRAVKU

1.  NÁZEV PŘÍPRAVKU

Ricefan 250 mg potahované tablety Ricefan 500 mg potahované tablety

2.  KVALITATIVNÍ A KVANTITATIVNÍ SLOŽENÍ

Jedna potahovaná tableta obsahuje cefuroximum 250 mg, což odpovídá cefuroximum axetili 300,715 mg.
Jedna potahovaná tableta obsahuje cefuroximum 500 mg, což odpovídá cefuroximum axetili 601,43 mg.
Úplný seznam pomocných látek viz bod 6.1.

3.  LÉKOVÁ FORMA

Potahovaná tableta

Potahované tablety 250 mg: bikonvexní potahované tablety modré barvy ve tvaru tobolky o rozměrech 15,1 mm x 8,1 mm s označením „204“ na jedné straně a hladké na druhé straně.
Potahované tablety 500 mg: bikonvexní potahované tablety modré barvy ve tvaru tobolky o rozměrech 19,1 mm x 9,1 mm s označením „203“ na jedné straně a hladké na druhé straně.

4.  KLINICKÉ ÚDAJE

4.1  Terapeutické indikace

Přípravek Ricefan je indikován k léčbě níže uvedených infekcí u dospělých, dospívajících a dětí s tělesnou hmotností nad 40 kg.

-   Akutní streptokoková tonzilitida a faryngitida.
-   Akutní bakteriální sinusitida.
-   Akutní otitis media.
-   Akutní exacerbace chronické bronchitidy.
-  Cystitida.
-  Pyelonefritida.
-   Nekomplikované infekce kůže a měkkých tkání.
-   Léčba časného stádia Lymeské boreliózy.

Při použití přípravku je třeba dbát oficiálních doporučení pro správné používání antibiotik.

4.2  Dávkování a způsob podání

Dávkování
Obvyklý cyklus léčby je sedm dnů (může se pohybovat v rozmezí od pěti do deseti dnů).

Tabulka 1. Dospělí, dospívající a děti (≥ 40 kg)

Indikace
Akutní tonzilitida a faryngitida, akutní bakteriální sinusitida
Akutní otitis media
Akutní exacerbace chronické bronchitidy Cystitida
Pyelonefritida
Nekomplikované infekce kůže a měkkých tkání Lymeská borelióza
Dávkování
250 mg dvakrát denně

500 mg dvakrát denně 500 mg dvakrát denně 250 mg dvakrát denně 250 mg dvakrát denně 250 mg dvakrát denně
500 mg dvakrát denně po dobu 14 dnů (rozmezí 10 až 21 dnů)

Pediatrická populace

Přípravek Ricefan 250 mg a 500 mg, potahované tablety, není vhodný k léčbě dětí s tělesnou hmotností do 40 kg.
Tabulka 2. Děti (< 40 kg)


Indikace
Akutní tonzilitida a faryngitida, akutní bakteriální sinusitida
Děti ve věku dvou let nebo starší s otitis media nebo se závažnějšími infekcemi, kde je to vhodné Cystitida

Pyelonefritida

Nekomplikované infekce kůže a měkkých tkání Lymeská borelióza
Dávkování
10 mg/kg dvakrát denně až do maximální dávky 125 mg dvakrát denně
15 mg/kg dvakrát denně až do maximální dávky 250 mg dvakrát denně
15 mg/kg dvakrát denně až do maximální dávky 250 mg dvakrát denně
15 mg/kg dvakrát denně až do maximální dávky 250 mg dvakrát denně po dobu 10 až 14 dnů
15 mg/kg dvakrát denně až do maximální dávky 250 mg dvakrát denně
15 mg/kg dvakrát denně až do maximální dávky 250 mg dvakrát denně po dobu 14 dnů (10 až 21 dnů)

Cefuroxim-axetil v lékové formě tablet a cefuroxim-axetil v lékové formě granulí pro perorální suspenzi nejsou vzájemně bioekvivalentní a nejsou v dávkování zaměnitelné miligram za miligram (viz bod 5.2).

Porucha funkce ledvin
Bezpečnost a účinnost cefuroxim-axetilu u pacientů s renálním selháním nebyla stanovena. Cefuroxim se primárně vylučuje ledvinami. U pacientů se zřejmou poruchou funkce ledvin se doporučuje snížení dávek cefuroximu ke kompenzaci jeho pomalejší exkrece. Cefuroxim je účinně odstraňován dialýzou.

Tabulka 3. Doporučené dávky přípravku Ricefan při poruše renálních funkcí


Clearance kreatininu
≥ 30 ml/min/1,73 m² 10-29 ml/min/1,73 m²
< 10 ml/min/1,73 m²
Pacienti na hemodialýze
t1/2 (hodiny) 1,4–2,4

4,6
16,8
2–4
Doporučené dávkování

není nutná úprava dávky (standardní dávka 125 mg až 500 mg se podává dvakrát denně)
standardní individuální dávka se podává každých 24 hodin standardní individuální dávka se podává každých 48 hodin další standardní individuální dávku je nutné podat na konci každé dialýzy

Porucha funkce jater

K dispozici nejsou žádné údaje týkající se pacientů s poruchou funkce jater. Protože se cefuroxim primárně vylučuje ledvinami, očekává se, že jaterní dysfunkce nebude mít žádný vliv na farmakokinetiku cefuroximu.
Způsob podání Perorální podání
Přípravek Ricefan, tablety, je nutné užívat po jídle z důvodu optimalizace absorpce.
Přípravek Ricefan, tablety se nesmí drtit a není proto vhodný k léčbě pacientů, kteří nemohou polykat tablety. U dětí lze použít cefuroxim ve formě perorální suspenze.
4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1. Pacienti se známou hypersenzitivitou na cefalosporinová antibiotika.
Závažná hypersenzitivita (např. anafylaktická reakce) na jakýkoli jiný typ betalaktamových antibiotik (peniciliny, monobaktamy a karbapenemy) v anamnéze.

4.4  Zvláštní upozornění a opatření pro použití
Hypersenzitivní reakce
Zvláštní pozornost je třeba věnovat pacientům, kteří prodělali alergickou reakci na peniciliny nebo jiná betalaktamová antibiotika, protože existuje riziko zkřížené senzitivity. Stejně jako u všech betalaktamových antibiotik byly hlášeny závažné, někdy fatální, hypersenzitivní reakce. V případě závažných hypersenzitivních reakcí musí být léčba cefuroximem okamžitě ukončena a musí být zahájena příslušná léčebná opatření.
Před zahájením léčby je zapotřebí prověřit, zda pacient nemá v anamnéze závažné hypersenzitivní reakce na cefuroxim, jiné cefalosporiny nebo na jiné typy betalaktamových antibiotik. Opatrnost je zapotřebí při podávání cefuroximu pacientům s méně závažnými hypersenzitivními reakcemi na jiná betalaktamová antibiotika v anamnéze.

Jarisch-Herxheimerova reakce
Po léčbě Lymeské boreliózy cefuroxim-axetilem byla pozorována Jarisch-Herxheimerova reakce. Ta je důsledkem přímé baktericidní aktivity cefuroxim-axetilu na původce Lymeské boreliózy, spirochetu Borrelia burgdorferi. Pacienti mají být ujištěni, že je to obvyklý následek antibiotické léčby Lymeské boreliózy, který obvykle spontánně odezní (viz bod 4.8).

Přerůstání necitlivých organismů
Stejně jako u ostatních antibiotik, může vést užívání cefuroxim-axetilu k přerůstání kvasinky rodu Candida. Prodloužené užívání může rovněž vést k přerůstání dalších necitlivých mikroorganismů (např. enterokoků a bakterií Clostridium difficile), které může vyžadovat přerušení léčby (viz bod 4.8).

Pseudomembranózní kolitida v souvislosti s léčbou antibiotiky byla zaznamenána téměř u všech antibiotik včetně cefuroximu a může být, co se závažnosti týče, od mírné po život ohrožující. Tuto diagnózu je nutné zvážit u pacientů s průjmem, který se objeví během nebo po podání cefuroximu (viz bod 4.8). Je třeba zvážit přerušení léčby cefuroximem a zahájení specifické léčby pro infekci způsobenou bakterií Clostridium difficile. Nesmí se podávat léčivé přípravky, které inhibují střevní peristaltiku (viz bod 4.8).

Interference s diagnostickými testy
Vývoj pozitivního Coombsova testu v souvislosti s užitím cefuroximu může interferovat s křížovou krevní zkouškou (viz bod 4.8).
Při testu s ferrikyanidem může dojít k falešně negativnímu výsledku, proto se ke stanovení hladin glukosy  v  krvi/plazmě  u  pacientů  léčených  cefuroxim-axetilem  doporučuje  použít  buď glukosooxidázovou nebo hexokinázovou metodu.

Sodík
Tento léčivý přípravek obsahuje méně než 1 mmol (23 mg) sodíku v jedné tabletě, to znamená, že je v podstatě „bez sodíku“.
4.5  Interakce s jinými léčivými přípravky a jiné formy interakce

Léky, které snižují žaludeční aciditu, mohou způsobovat nižší biologickou dostupnost cefuroxim- axetilu ve srovnání se stavem nalačno a mají tendenci rušit efekt zvýšené absorpce po jídle.
Cefuroxim je vylučován glomerulární filtrací a tubulární sekrecí. Podávání souběžně s probenecidem se nedoporučuje. Souběžné podávání probenecidu významně zvyšuje maximální koncentraci, plochu pod křivkou sérových koncentrací a eliminační poločas cefuroximu.

Souběžné užívání s perorálními antikoagulancii může vést ke zvýšení INR.

4.6  Fertilita, těhotenství a kojení

Těhotenství
K dispozici jsou pouze omezené údaje týkající se užití cefuroximu u těhotných žen. Studie se zvířaty neprokázaly škodlivé účinky na těhotenství, embryonální ani fetální vývoj, porod ani postnatální vývoj. Přípravek Ricefan má být předepisován těhotným ženám pouze v případě, kdy prospěch z léčby převáží možná rizika.
Kojení
Cefuroxim se vylučuje v malém množství do mateřského mléka. Nežádoucí účinky se při terapeutických dávkách neočekávají, ačkoli riziko průjmu a mykotických infekcí sliznic nelze vyloučit. Z těchto důvodů může být nutné kojení přerušit. Je třeba vzít v úvahu možnost senzitizace. Cefuroxim je třeba při kojení užívat pouze po pečlivém zhodnocení poměru prospěchu a rizika odpovědným lékařem.
Fertilita
Žádné údaje týkající se účinku cefuroxim-axetilu na fertilitu u člověka nejsou k dispozici. Reprodukční studie se zvířaty neprokázaly žádný vliv na fertilitu.

4.7  Účinky na schopnost řídit a obsluhovat stroje
Nebyly provedeny žádné studie hodnotící účinky na schopnost řídit nebo obsluhovat stroje. Protože však tento lék může způsobovat závrať, je třeba pacienty poučit, aby byli při řízení a obsluze strojů opatrní.

4.8  Nežádoucí účinky

Nejčastějšími nežádoucími účinky jsou přerůstání kvasinek Candida, eosinofilie, bolest hlavy, závrať, poruchy trávení a přechodný vzestup hladiny jaterních enzymů.
Kategorie četností přiřazené nežádoucím účinkům níže jsou odhady, protože pro většinu nežádoucích účinků nejsou vhodné údaje (např. z placebem kontrolovaných studií) pro výpočet incidence k dispozici. Incidence nežádoucích účinků souvisejících s cefuroxim-axetilem se navíc může lišit v závislosti na indikaci.

Ke stanovení četnosti velmi častých až vzácných nežádoucích účinků byly použity údaje z velkých klinických studií. Četnosti přiřazené všem ostatním nežádoucím účinkům (tj. těm, které se objevovaly s četností < 1/10 000) byly určené převážně za použití údajů získaných po uvedení přípravku na trh a vztahují se spíše k hlášenému výskytu než ke skutečné četnosti. Údaje z placebem kontrolovaných studií nejsou k dispozici. Tam, kde byla incidence vypočítána na základě údajů z klinických studií, byly tyto údaje založeny na údajích souvisejících s léky (podle posouzení zkoušejícího lékaře).

V každé skupině četností jsou nežádoucí účinky řazeny s klesající závažností.

Nežádoucí účinky související s léčbou, všech stupňů závažnosti, jsou shrnuty níže podle tříd orgánových systémů MedDRA, jejich četnosti a stupně závažnosti. Ke klasifikaci nežádoucích účinků byla použita následující úmluva:
-   velmi časté (≥ 1/10)
-   časté (≥ 1/100 až < 1/10)
-   méně časté (≥ 1/1 000 až < 1/100)
-   vzácné (≥ 1/10 000 až < 1/1 000)
-   velmi vzácné (< 1/10 000)
-   není známo (četnost z dostupných údajů nelze určit)


Třída orgánových systémů
Infekce a infestace


Poruchy krve a lymfatického systému


Poruchy imunitního systému

Poruchy nervového systému Gastrointestinální poruchy

Poruchy jater a žlučových cest



Poruchy kůže a podkožní tkáně
Časté

přerůstání kvasinek Candida eosinofilie







bolest hlavy, závrať průjem, nauzea, bolest břicha přechodné zvýšení hladin jaterních enzymů
Méně časté




pozitivní Coombsův test trombocytopenie, leukopenie (někdy závažná)





zvracení







kožní vyrážka
Není známo

přerůstání Clostridium difficile


hemolytická anémie




léková horečka, sérová nemoc, anafylaxe, Jarisch-Herxheimerova reakce


pseudomembranózní kolitida


žloutenka (převážně cholestatická), hepatitida



kopřivka, pruritus, erythema multiforme, Stevensův-Johnsonův syndrom, toxická epidermální nekrolýza (exantematická nekrolýza) (viz Poruchy imunitního systému), angioneurotický edém
Popis vybraných nežádoucích účinků
Cefalosporiny jako skupina mají tendenci k absorpci na povrch buněčné membrány červených krvinek a reagují s protilátkami zaměřenými proti léku, čímž způsobují pozitivní Coombsův test (který může interferovat s křížovou zkouškou krve) a ve velmi vzácných případech hemolytickou anémii.

Bylo pozorováno přechodné a obvykle reverzibilní zvýšení sérových jaterních enzymů.

Pediatrická populace
Bezpečnostní profil cefuroxim-axetilu u dětí je shodný s bezpečnostním profilem u dospělých.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv

Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek
4.9  Předávkování

Symptomy
Předávkování může mít neurologické následky, včetně encefalopatie, křečí a kómatu. Příznaky předávkování se mohou objevit u pacientů s poruchou funkce ledvin, pokud nemají dostatečně sníženou dávku (viz body 4.2 a 4.4).
Léčba
Sérové hladiny cefuroximu lze snížit hemodialýzou nebo peritoneální dialýzou.


5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Antibakteriální léčiva pro systémovou aplikaci, cefalosporiny II. generace, ATC kód: J01DC02.

Mechanismus účinku
Cefuroxim-axetil je esterázami hydrolyzován na aktivní antibiotikum - cefuroxim. Cefuroxim inhibuje syntézu buněčné stěny bakterií po navázání na proteiny vážící penicilin (PBP, penicillin binding protein). To vede k přerušení biologické syntézy buněčné stěny (peptidoglykanu), což způsobuje lýzu bakteriální buňky a její smrt.
Mechanismus rezistence
Bakteriální rezistence na cefuroxim může být způsobena jedním nebo více následujícími mechanismy:
-   hydrolýza betalaktamázami včetně (ale ne pouze) širokospektrých betalaktamáz (ESBL) a AmpC enzymy, které mohou být indukované nebo stabilně potlačené u určitých druhů aerobních gramnegativních bakterií;
-   snížení afinity proteinů vázajících penicilin k cefuroximu;
-   nepropustnost zevní membrány, což omezuje přístup cefuroximu k proteinům vázajícím penicilin u gramnegativních bakterií;
-   bakteriální efluxní pumpy.

U organizmů se získanou rezistencí na jiné injekční cefalosporiny lze očekávat rezistenci na cefuroxim.
V závislosti na mechanismu rezistence mohou organizmy se získanou rezistencí na peniciliny vykazovat sníženou citlivost nebo rezistenci na cefuroxim.

Hraniční hodnoty pro cefuroxim-axetil
Hraniční hodnoty minimální inhibiční koncentrace (MIC) stanovené Evropskou komisí pro testování antimikrobiální citlivosti (EUCAST, European Committee on Antimicrobial Susceptibility Testing) jsou následující:


Mikroorganismus

Enterobacteriaceae ¹, ²
Staphylococcus spp. Streptococcus A, B, C a G Streptococcus pneumoniae Moraxella catarrhalis Haemophilus influenzae
Hraniční hodnoty (mg/l)
S
≤ 8 poznámka³ poznámka⁴
≤ 0,25
≤ 0,125
≤ 0,125

R
> 8
poznámka³ poznámka⁴
> 0,5
> 4
> 1

Druhově nespecifické hraniční hodnoty¹
IE⁵               IE⁵
¹ Hraniční hodnoty cefalosporinů pro Enterobacteriaceae budou detekovat všechny klinicky významné mechanismy rezistence (včetně ESBL a plazmidem mediované AmpC). Některé kmeny, které produkují betalaktamázu, jsou citlivé nebo intermediárně rezistentní ke třetí nebo čtvrté generaci cefalosporinů s těmito hraničními hodnotami a je třeba je hlásit, když budou zaznamenány, tzn. přítomnost nebo absence ESBL sama o sobě nemá vliv na zařazení do kategorie citlivosti. V mnoha oblastech je detekce a charakteristika ESBL doporučována nebo vyžadována za účelem kontroly infekcí.
² Pouze nekomplikované infekce močových cest (cystitida) (viz bod 4.1).
³ Citlivost stafylokoků na cefalosporiny je odvozena od citlivosti k methicilinu s výjimkou ceftazidimu, cefiximu a ceftibutenu, které nemají hraniční hodnoty a nemají se tak používat k léčbě stafylokokových infekcí.
⁴ Citlivost betahemolytických streptokoků skupiny A, B, C a G k betalaktamázám je odvozena od citlivosti k penicilinu.
⁵ Nedostatečný průkaz, že jmenované druhy jsou dobrým cílem pro léčbu lékem. Může být zaznamenána MIC s komentářem, ale bez doprovodných S nebo R kategorií.
S = citlivý, R = rezistentní.

Mikrobiologická citlivost
Prevalence získané rezistence se u vybraných druhů může lišit geograficky a s časem; lokální informace o rezistenci jsou pak potřebné, zvláště při léčbě těžkých infekcí. Když je to nutné, je třeba získat doporučení odborného lékaře, pokud je místní prevalence rezistence taková, že je užitek z použití cefuroxim-axetilu alespoň u některých typů infekcí sporný.

Běžně citlivé druhy
Grampozitivní aerobní:
Staphylococcus aureus (citlivý na methicilin)* Streptococcus pyogenes
Streptococcus agalactiae
Gramnegativní aerobní:
Haemophilus influenzae Haemophilus parainfluenzae Moraxella catarrhalis Spirochety:
Borrelia burgdorferi
Mikroorganismy, u kterých může být problém získaná rezistence
Grampozitivní aerobní: Streptococcus pneumoniae Gramnegativní aerobní: Citrobacter freundii Enterobacter aerogenes Enterobacter cloacae Escherichia coli Klebsiella pneumoniae Proteus mirabilis
Proteus spp. (ostatní kromě P. vulgaris) Providencia spp.
Grampozitivní anaerobní: Peptostreptococcus spp. Propionibacterium spp. Gramnegativní anaerobní: Fusobacterium spp.
Bacteroides spp.

Přirozeně rezistentní mikroorganismy
Grampozitivní aerobní:
Enterococcus faecalis Enterococcus faecium Gramnegativní aerobní:
Acinetobacter spp. Campylobacter spp. Morganella morganii Proteus vulgaris Pseudomonas aeruginosa Serratia marcescens Gramnegativní anaerobní:
Bacteroides fragilis
Další:
Chlamydia spp. Mycoplasma spp. Legionella spp.
* Všechny S. aureus rezistentní na methicilin jsou rezistentní na cefuroxim.
5.2  Farmakokinetické vlastnosti

Absorpce
Po perorálním podání je cefuroxim-axetil absorbován z gastrointestinálního traktu a rychle hydrolyzován ve střevní sliznici a krvi, kdy dochází k uvolnění cefuroximu do oběhu. K optimální absorpci dochází při podání krátce po jídle.
Po podání tablet cefuroxim-axetilu je maximálních sérových koncentrací (2,9 μg/ml pro 125mg dávku, 4,4 μg/ml pro 250mg dávku, 7,7 μg/ml pro 500mg dávku a 13,6 μg/ml pro 1 000mg dávku) dosaženo přibližně po 2,4 hodinách po podání, pokud je užíván s jídlem. Rychlost absorpce cefuroximu ze suspenze je snížena ve srovnání s tabletami a vede k pozdějším a nižším maximálním sérovým hladinám a snížení systémové biologické dostupnosti (4 až 17% snížení). Cefuroxim-axetil perorální suspenze není bioekvivalentní s tabletami cefuroxim-axetilu, pokud byla testována na zdravých dospělých, a proto neodpovídá při dávkování miligram na miligram (viz bod 4.2). Farmakokinetika cefuroximu je lineární po perorálním podávání v rozmezí 125 až 1 000 mg. Po opakovaných perorálních dávkách 250 až 500 mg nedochází k akumulaci cefuroximu.
Distribuce
Vazba na bílkoviny byla stanovena na 33 až 50 % v závislosti na způsobu použité metodiky. Po jednorázovém podání 500mg tablety cefuroxim-axetilu 12 zdravým dobrovolníkům byl zdánlivý distribuční objem 50 l (CV% = 28 %). Koncentrací cefuroximu přesahujících minimální inhibiční hladiny pro běžné patogeny lze dosáhnout v tonzile, tkáních sinusů, bronchiální sliznici, kostech, pleurální  tekutině,  kloubní  tekutině,  synoviální  tekutině,  intersticiální  tekutině,  žluči,  sputu a komorové tekutině. Při zánětu mozkových blan prochází cefuroxim hematoencefalickou bariérou.

Biotransformace
Cefuroxim není metabolizován.
Eliminace
Sérový poločas je v rozmezí 1 až 1,5 hodiny. Cefuroxim se vylučuje glomerulární filtrací a tubulární sekrecí. Renální clearance je v oblasti 125 až 148 ml/min/1,73 m².
Zvláštní populace

Pohlaví
Mezi muži a ženami nebyl pozorován rozdíl ve farmakokinetice cefuroximu. Starší pacienti

U starších pacientů s normálními renálními funkcemi nejsou nutná žádná zvláštní opatření při dávkách až do obvyklé maximální dávky 1 g denně. U starších pacientů je ale větší pravděpodobnost, že budou mít snížené renální funkce. Dávka má být proto u starších pacientů upravena v závislosti na jejich renálních funkcích (viz bod 4.2).

Pediatrická populace
U starších kojenců (ve věku > 3 měsíce) a u dětí byla farmakokinetika cefuroximu podobná jako u dospělých pacientů.
Nejsou k dispozici klinické údaje týkající se použití cefuroxim-axetilu u dětí mladších než 3 měsíce.

Porucha funkce ledvin
Bezpečnost a účinnost cefuroxim-axetilu u pacientů s renálním selháním nebyla stanovena. Cefuroxim je primárně vylučován ledvinami. Stejně jako u všech takových antibiotik se u pacientů se zřejmou poruchou funkce ledvin (tj. ClCr < 30 ml/min) doporučuje snížení dávky cefuroximu ke kompenzaci jeho pomalejší exkrece (viz bod 4.2). Cefuroxim je účinně odstraňován dialýzou.
Porucha funkce jater
K dispozici nejsou žádné údaje týkající se pacientů s poruchou funkce jater. Vzhledem k tomu, že je cefuroxim primárně vylučován ledvinami, neočekává se, že by porucha funkce jater měla vliv na farmakokinetiku cefuroximu.
Farmakokinetický/farmakodynamický vztah
Bylo prokázáno, že u cefalosporinů je nejdůležitější farmakokineticko-farmakodynamickým indexem korelujícím s in vivo účinností procento dávkovacího intervalu (%T), tedy koncentrace nevázané látky, která zůstává nad minimální inhibiční koncentrací (MIC) cefuroximu pro jednotlivé cílové druhy (tj.
%T > MIC).

5.3  Předklinické údaje vztahující se k bezpečnosti

Neklinické údaje získané na základě konvenčních farmakologických studií bezpečnosti, toxicity po opakovaném podávání, genotoxicity a reprodukční a vývojové toxicity neodhalily žádné zvláštní riziko pro člověka. Studie hodnotící kancerogenitu nebyly provedeny, k dispozici však nejsou žádné důkazy, které by naznačovaly na karcinogenní potenciál.

Aktivita gama-glutamyl-transpeptidázy v moči potkanů je inhibována různými cefalosporiny, hladina inhibice je však u cefuroximu nižší. To může mít význam při interferenci s klinickými laboratorními testy u člověka.


6.  FARMACEUTICKÉ ÚDAJE
6.1  Seznam pomocných látek

Jádro tablety mikrokrystalická celulosa sodná sůl kroskarmelosy natrium-lauryl-sulfát
koloidní bezvodý oxid křemičitý kalcium-stearát
uhličitan vápenatý krospovidon typ A

Potahová vrstva hypromelosa 2910/6 oxid titaničitý (E 171) propylenglykol

hlinitý lak brilantní modře FCF (E 133)

6.2  Inkompatibility
Neuplatňuje se.

6.3  Doba použitelnosti

3 roky

6.4  Zvláštní opatření pro uchovávání

Tento léčivý přípravek nevyžaduje žádné zvláštní podmínky uchovávání.
6.5  Druh obalu a obsah balení

Blistr (OPA/Al/PVC-Al): 8, 10, 12, 14, 15, 16, 20 nebo 24 potahovaných tablet, krabička. Na trhu nemusí být všechny velikosti balení.
6.6  Zvláštní opatření pro likvidaci přípravku a pro zacházení s ním

Veškerý nepoužitý léčivý přípravek nebo odpad musí být zlikvidován v souladu s místními požadavky.

7.  DRŽITEL ROZHODNUTÍ O REGISTRACI

KRKA, d.d., Novo mesto, Šmarješka cesta 6, 8501 Novo mesto, Slovinsko


8.  REGISTRAČNÍ ČÍSLO (A)

Ricefan 250 mg: 15/325/15-C Ricefan 500 mg: 15/326/15-C


9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 8. 7. 2015
Datum posledního prodloužení registrace: 21. 1. 2021


10.  DATUM REVIZE TEXTU

23. 2. 2021

Podrobné informace o tomto léčivém přípravku jsou k dispozici na webových stránkách Státního ústavu pro kontrolu léčiv (www.sukl.cz).
