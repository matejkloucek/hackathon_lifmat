Sp. zn. sukls294445/2018

SOUHRN ÚDAJŮ O PŘÍPRAVKU

1.  NÁZEV PŘÍPRAVKU

Conisor 100 mg tvrdé tobolky


2.   KVALITATIVNÍ A KVANTITATIVNÍ SLOŽENÍ
Jedna tvrdá tobolka obsahuje itraconazolum 100 mg.
Pomocná látka se známým účinkem: Jedna tvrdá tobolka obsahuje 224,31 mg sacharózy.

Úplný seznam pomocných látek viz bod 6.1.


3.  LÉKOVÁ FORMA
Tvrdá tobolka.
Tvrdé želatinové tobolky (velikost 0), neprůhledné zelené víčko a tělo, obsahující žluto-béžové kulaté mikrogranule.


4.  KLINICKÉ ÚDAJE
4.1  Terapeutické indikace

-   Vulvovaginální kandidóza,
-   Orofaryngeální kandidóza,
-    Dermatofytózy způsobené organismy citlivými na itrakonazol (Trichophyton spp., Microsporum spp., Epidermophyton floccosum), např. tinea pedis, tinea cruris, tinea corporis, tinea manuum,
-   Pityriasis versicolor,
-   Onychomykóza způsobená dermatofyty a/nebo kvasinkami,
-   Léčba histoplazmózy
-    Itrakonazol v tobolkách je indikován u následujících stavů systémových mykotických infekcí, kdy obvyklá terapie první volby není vhodná či není
účinná, z důvodu skryté patogenity, nízké citlivosti k patogenu nebo toxicity přípravku.
-    Léčba kryptokokózy (včetně kryptokokové meningitidy). U imunokomprimovaných pacientů, kteří trpí kryptokokózou a u všech pacientů s kryptokokózou centrálního nervového systému.,
-   Léčba aspergilózy a kandidózy.
-    Udržovací terapie u pacientů s AIDS, aby se zabránilo relapsu mykotické infekce.
Itrakonazol v tobolkách je také indikován k prevenci mykotických infekcí u dlouhotrvající neutropenie tam, kde standardní terapie není vhodná.

4.2  Dávkování a způsob podání

Dávkování
Dávkovací schéma u dospělých pacientů u jednotlivých indikací je následující:




INDIKACE

DÁVKA
TRVÁNÍ LÉČBY
POZNÁMKA


Vulvovaginální kandidóza:

200 mg dvakrát denně
1 den




:
Pityriasis versicolor

Tinea corporis, tinea cruris


200 mg jednou
100 mg jednou
denně nebo


7 dní
15 dnů nebo


200 mg jednou
denně
7 dnů


Tinea pedis, tinea manuum
100 mg jednou
denně
30 dnů






Orofaryngeální kandidóza



100 mg jednou
denně




15 dnů
zvýšená dávka 200 mg denně po dobu 15 dnů u pacientů s AIDS nebo neutropenických pacientů z důvodu zhoršené absorpce u těchto skupin



Onychomykóza (nehty na nohou, včetně nehtů na rukou nebo bez nich)
200 mg jednou
denně

3 měsíce




U kožních, vulvovaginálních a orofaryngeálních infekcí je optimálních klinických a mykologických účinků dosaženo 1-4 týdny po skončení léčby, u infekcí nehtů po 6-9 měsících po skončení léčby, jelikož je eliminace itrakonazolu z kůže, nehtů a sliznic pomalejší než z plazmy.

Délka léčby systémových plísňových infekcí by se měla řídit podle mykologické a klinické odezvy na léčbu:


INDIKACE
DÁVKA¹
PRŮMĚRNÁ DOBA TRVÁNÍ
POZNÁMKA


Aspergilóza




Kandidóza
200 mg jednou
denně



100 až 200 mg
jednou denně
2-5 měsíců




3 týdny -7
měsíců
Zvýšení dávky na 200 mg dvakrát denně v případě rozsáhlé nebo diseminované infekce


Nemeningeální
kryptokokóza
200 mg jednou
denně
10 týdnů


Kryptokoková
meningitida
200 mg dvakrát denně
2 měsíce – 6
měsíců
viz bod 4.4









Histoplazmóza
200 mg jednou
denně
200 mg dvakrát
8 měsíců


Udržovací léčba u AIDS
200 mg jednou
denně
Viz poznámka o zhoršené absorpci pod tabulkou


Profylaxe u neutropenie
200 mg jednou
denně
Viz poznámka o zhoršené absorpci pod tabulkou

¹Doba léčby je třeba upravit podle klinické odpovědi. Zhoršená absorpce u pacientů s AIDS a neutropenických pacientů může vést k nízkým hladinám itrakonazolu v krvi a nedostatečné účinnosti. V takových případech je indikováno sledování hladiny v krvi a úprava dávky na 200 mg dvakrát denně, bude- li to nezbytné.

Zvláštní skupiny pacientů
Pacienti s poruchou funkce gastrointestinální motility
Při léčbě pacientů se závažnými mykotickými infekcemi nebo při profylaxi mykotických infekcí u pacientů se zhoršenou gastrointestinální motilitou mají být pacienti pečlivě sledováni a pokud je to možné, má se zvážit monitorování léků.

Pediatrická populace
Klinické údaje popisující pediatrické použití itrakonazolu v tobolkáchjsou omezené. Podávání tobolek  itrakonazolu u pediatrických pacientů se nedoporučuje, pokud není jasně určeno, že případný přínos převažuje nad potenciálními riziky. (viz bod 4.4).

Starší pacienti
Klinické údaje popisující použití itrakonazolu u starších pacientů jsou omezené. Doporučuje se u starších osob pouze v případě, pokud potenciální přínos léčby převýší možná rizika. Obecně je doporučeno, aby při stanovení dávkování u starších osob byla vzata v úvahu vyšší frekvence snížených jaterních, ledvinových nebo srdečních funkcí a souběžných onemocnění nebo terapií jinými přípravky (viz bod 4.4).

Pacienti s poruchou funkce jater
O použití perorálního itrakonazolu u pacientů s poruchou funkce jater jsou k dispozici omezené údaje. Při podávání tohoto léčiva u této populace pacientů je zapotřebí postupovat opatrně (viz bod 5.2).
Pacienti s poruchou funkce ledvin
O použití perorálního itrakonazolu u pacientů s poškozením funkce ledvin jsou k dispozici omezené údaje. U některých pacientů s poruchou funkce ledvin může být expozice itrakonazolu nižší. Při podávání tohoto léčiva u této populace pacientů je zapotřebí postupovat opatrně a je třeba zvážit úpravu dávky.
Způsob podání
Tobolky itrakonazolu jsou určeny k perorálnímupodání, bezprostředně po jídle k zajištění maximální absopce.
Tobolky se musí polykat celé s malým množstvím vody.

4.3  Kontraindikace
•  Hypersenzitivita na léčivou látku nebo na kteroukoli pomocnou látku uvedenou v bodě 6.1.


•  Společné podávání  se substráty CYP3A4 s tobolkami itrakonazolu je kontraindikováno. Zvýšené  plazmatické  koncentrace  těchto  přípravků,  vyvolané  současným  podáním  s itrakonazolem, mohou zvýšit nebo prodloužit terapeutické a nežádoucí účinky a vyvolat potenciální život ohrožující situace. Například zvýšené koncentrace některých těchto substrátů v plazmě mohou vést k prodloužení QT intervalu, ventrikulárním tachykardiím včetně výskytu torsade de pointes, potenciálně fatální arytmie. Specifické případy jsou uvedeny v bodu 4.5.


•  Tobolky itrakonazolu nemají být podávány pacientům s prokázanou ventrikulární dysfunkcí, jako je kongestivní srdeční selhání (CHF) nebo CHF v anamnéze, s výjimkou léčby život ohrožujících nebo jiných závažných infekcí (Viz bod 4.4).


•  Tobolky itrakonazolu se nesmí užívat v těhotenství (s výjimkou život ohrožujících případů). Viz
bod 4.6.

•  Ženy ve fertilním věku, které užívají itrakonazol, mají používat antikoncepční opatření. Používání účinné antikoncepce má pokračovat až do menstruační periody následující po ukončení léčby itrakonazolem.


4.4  Zvláštní upozornění a opatření pro použití
Zkřížená hypersenzitivita
Nejsou k dispozici žádné informace o zkřížené hypersenzitivitě mezi itrakonazolem a jinými azolovými antimykotiky. Při předepisování tobolek itrakonazolu pacientům s hypersenzitivitou na jiné azoly je nutné postupovat opatrně.
Účinky na srdce
Ve studii u zdravých dobrovolníků bylo po intravenózním podávání itrakonazolu pozorován přechodný asymptomatický pokles ejekční frakce levé komory srdeční. Ejekční frakce se normalizovala do další infuze. Klinická relevance těchto nálezů pro perorální lékové formy není známa.
Bylo prokázáno, že itrakonazol má negativní inotropní účinek a v souvislosti s podáváním itrakonazolu byly hlášeny případy městnavého srdečního selhání. Srdeční selhání bylo častěji hlášeno při spontánních hlášeních při celkové denní dávce 400 mg než při nižších celkových denních dávkách, což naznačuje, že riziko srdečního selhání se zvyšuje s celkovou denní dávkou itrakonazolu.
Itrakonazol nemá být používán u pacientů s městnavým srdečním selháním nebo s anamnézou městnavého srdečního selhání, pokud přínos léčby zřetelně nepřeváží nad rizikem. Při tomto individuálním posuzování poměru prospěchu a rizika je třeba brát v úvahu faktory, jako je závažnost indikace, režim dávkování (např. celková denní dávka) a individuální rizikové faktory pro městnavé srdeční selhání. Mezi tyto rizikové faktory patří srdeční onemocnění, jako je ischemická choroba srdeční a chlopenní vady, závažné plicní onemocnění, jako je chronická obstrukční plicní nemoc a selhání ledvin a další edematózní poruchy. Tito pacienti mají být informováni o příznacích a symptomech městnavého srdečního selhání, mají být léčeni s opatrností a mají být sledováni na přítomnost příznaků a symptomů městnavého srdečního selhání v průběhu léčby. Pokud se takové příznaky a symptomy projeví v průběhu léčby, je třeba itrakonazol vysadit. Blokátory kalciového kanálu mohou mít negativní inotropní účinky, které mohou být aditivní k účinkům itrakonazolu. Kromě toho může itrakonazol inhibovat metabolismus blokátorů kalciového kanálu. Proto je třeba opatrnosti při současném podávání itrakonazolu a blokátorů kalciového kanálu (viz bod 4.5) vzhledem ke zvýšenému riziku městnavého srdečního selhání.
Účinky na játra
Při užívání itrakonazolu se vyskytly velmi vzácné případy závažné hepatotoxicity, včetně několika případů fatálního akutního selhání jater. K většině těchto případů došlo u pacientů s preexistujícím jaterním onemocněním, kteří byli léčeni pro systémové indikace, měli jiné závažné onemocnění a/nebo užívali jiná hepatotoxická léčiva. U některých pacientů neexistovaly žádné zjevné faktory pro jaterní onemocnění. Některé z těchto případů byly pozorovány v prvním měsíci léčby, některé z nich v prvním týdnu. U pacientů léčených itrakonazolem je třeba zvážit monitorování jaterních funkcí. Pacienty je třeba poučit, aby okamžitě nahlásili svému lékaři symptomy a příznaky naznačující možnost hepatitidy, jako je anorexie, nauzea, zvracení, únava, abdominální bolest nebo tmavá moč. U těchto pacientů je třeba léčbu okamžitě ukončit a provést jaterní testy.
O použití perorálního itrakonazolu u pacientů se zhoršenou funkcí jater jsou k dispozici pouze omezené údaje. Tento přípravek má být podáván těmto pacientům se zvýšenou opatrností. U pacientů se zhoršenou funkcí jater se doporučuje monitorovat jaterní funkce během léčby itrakonazolem. Při zahájení léčby u pacientů s cirhózou jater jinými přípravky metabolizovanými CYP3A4 je třeba vzít v úvahu prodloužený eliminační poločas itrakonazolu pozorovaný po jedné perorální dávce v klinickém hodnocení s tobolkami itrakonazolu.
U pacientů se zvýšenými nebo abnormálními hodnotami jaterních enzymů nebo s aktivním jaterním onemocněním, nebo po předchozích projevech hepatotoxicity jiných léčiv není léčba

tobolkami itrakonazolu vůbec doporučena, pouze v případězávažného stavu či ohrožení života, kdy očekávaný přínos převýší riziko . V těchto případech je nutné monitorování jaterních funkcí u pacientů s existujícími abnormalitami jaterních funkcí, nebo po předchozí zkušenosti jaterní toxicity s jinými přípravky (viz bod 5.2).


Snížená gastrická acidita
Absorpce itrakonazolu z tobolek je narušena, pokud je snížena gastrická acidita. Pacientům, u kterých je snížena gastrická acidita, ať z důvodu onemocnění (např. pacienti s achlorhydrií) nebo z důvodu konkomitantní léčby (např. pacienti, kteří užívají současně léčiva k neutralizaci kyselin) se doporučuje  podávat tobolky itrakonazolu  s  kolovými  nápoji (jako  např. nedietní  kola). Antimykotický účinek má být monitorován a dávka itrakonazolu zvýšena, pokud je třeba. Viz bod 4.5.


Pediatrická populace
Klinické údaje týkající se užívání tobolek itrakonazolu u pediatrických pacientů jsou omezené. Užívání tobolek itrakonazolu se u pediatrickýchpacientů  nedoporučuje pokud možný přínos nepřeváží nad možnými riziky.
Použití u starších pacientů
Klinické údaje týkající se užívání tobolek itrakonazolu u starších pacientů jsou omezené. Tobolky itrakonazolu mohou tito pacienti užívat, pouze pokud možný přínos převáží nad možnými riziky. Obecně se doporučuje, aby při stanovení dávkování u starších osob byla vzata v úvahu vyšší frekvence snížených jaterních, ledvinových nebo srdečních funkcí a souběžných onemocnění nebo terapií jinými přípravky.
Porucha funkce ledvin
O perorálním užívání itrakonazolu u pacientů s poruchou funkce ledvin jsou k dispozici pouze omezené údaje. U některých pacientů s poruchou funkce ledvin může být expozice itrakonazolu nižší. Při podávání léčiva této populaci pacientů je třeba postupovat s opatrností. a zvážit úpravu dávky.

Ztráta sluchu
U pacientů léčených itrakonazolem byly hlášeny případy přechodné nebo trvalé ztráty sluchu. Mnoho těchto hlášení zahrnovalo současné užívání chinidinu, který je kontraindikován (viz body 4.5). Ztráta sluchu se obvykle vrátí k normálu po vysazení léčby, u některých pacientů však může přetrvávat.

Imunokompromitovaní pacienti
U některých imunokompromitovaných pacientů (např. u pacientů s neutropenií, AIDS nebo u pacientů s transplantovanými orgány) může být biologická dostupnost tobolek itrakonazolu snížena.
Pacienti se systémovými mykotickými infekcemi bezprostředně ohrožujícími život
Vzhledem k farmakokinetickým vlastnostem (viz bod 5.2) se tobolky itrakonazolu nedoporučují k zahájení léčby u pacientů se systémovými mykotickými infekcemi bezprostředně ohrožujícími život.
Pacienti s AIDS
U pacientů s AIDS léčených pro systémové mykotické infekce, jako je sporotrichóza, blastomykóza, histoplasmóza nebo kryptokokóza (meningeální a nemeningeální) a u nichž se má za to, že u nich existuje riziko relapsu, má ošetřující lékař zhodnotit potřebu udržovací léčby.

Neuropatie
Vyskytne-li se neuropatie, která by mohla být připisována účinku tobolek itrakonazolu, je třeba léčbu vysadit.
Poruchy metabolismu sacharidů
Tento přípravek obsahuje sacharózu. Tento přípravek by neměli užívat pacienti se vzácnými vrozenými problémy s intolerancí fruktózy, malabsorpcí glukózy a galaktózy nebo nedostatkem sacharázy a isomaltázy.
Zkřížená rezistence
U systémové kandidózy, jestliže existuje podezření na flukonazol rezistentní kmeny rodu Candida, nelze předpokládat, že jsou citlivé na itrakonazol, jejich citlivost je tedy třeba otestovat před zahájením terapie itrakonazolem.

Zaměnitelnost

Nedoporučuje se, aby tobolky itrakonazolu a itrakonazol ve formě perorálního roztoku byly zaměňovány, a to z důvodu lékové expozice, která je při užití stejné dávky přípravku vyšší u perorálního roztoku než u tobolek.
Interakční potenciál
Souběžné užívání určitých přípravků s itrakonazolem může mít za následek změnu v účinnosti itrakonazolu a/nebo souběžně užívaného přípravku, život ohrožující situaci a/nebo náhlé úmrtí Přípravky, které jsou kontraindikovány, nejsou doporučeny anebo mají být užívány s opatrností spolu s itrakonazolem, jsou uvedeny v bodě 4.5.


4.5 Interakce s jinými léčivými přípravky a jiné formy interakce
Itrakonazol je metabolizován převážně cytochromem CYP3A4. Ostatní látky, které sdílí tuto metabolickou dráhu, nebo mění aktivitu CYP3A4, mohou ovlivnit farmakokinetiku itrakonazolu. Podobně i itrakonazol může změnit farmakokinetiku dalších látek, které sdílejí tuto metabolickou cestu. Itrakonazol je silný inhibitor CYP3A4 a inhibitor P-glykoproteinu. Při současném užívání těchto přípravků mají být konzultovány příslušné informace o metabolické cestě a možné přizpůsobení dávkování.
Léčiva, která mohou snižovat plazmatické koncentrace itrakonazolu
Léčiva, která snižují žaludeční aciditu (např. přípravky neutralizující žaludeční kyselinu jako je hydroxid hlinitý, nebo blokátory sekrece žaludeční kyseliny jako jsou H2-antagonisté a inhibitory protonové pumpy) zhoršují vstřebávání itrakonazolu z tobolek (viz bod 4.4).

Tyto přípravky se doporučuje podávat se zvýšenou opatrností při současné léčbě tobolkami
itrakonazolu:
-  doporučuje se podávat itrakonazol s kyselými nápoji (typu nedietní koly) při současné léčbě přípravky snižujícimi aciditu žaludku.
-  doporučuje se užívat přípravky, které neutralizují žaludeční aciditu (např. hydroxid hlinitý),
nejméně 1 hodinu před nebo 2 hodiny po užití tobolky itrakonazolu.
-  při současném užívání se doporučuje monitorovat antimykotickou aktivitu a zvýšit dávky itrakonazolu, pokud je třeba.


Současné podávání itrakonazolu spolu se silnými enzymovými induktory CYP3A4 může snížit biologickou dostupnost itrakonazolu a hydroxy-itrakonazolu, což může vést k tomu, že účinnost může být do značné míry snížena. Příkladem jsou:

• Antibakteriální látky: isoniazid, rifabutin, (viz také bod Přípravky, jejichž plazmatické koncentrace může itrakonazol snižovat), rifampicin.
• Antikonvulziva: karbamazepin (viz také bod Přípravky, které mohou snižovat plazmatické
koncentrace itrakonazolu), fenobarbital, fenytoin.
• Antivirotika: efavirenz, nevirapin.
• rostlinné léčivé přípravky: třezalka tečkovaná (Hypericum perforatum)

Z tohoto důvodu není doporučena kombinace itrakonazolu se silnými enzymovými induktory. Souběžnému užívání těchto přípravků se má vyvarovat 2 týdny před léčbou a během léčby itrakonazolem, pokud benefit nepřeváží rizika potenciálně snížené účinnosti itrakonazolu. Během současného užívání má být sledována antifungální aktivita, a pokud je to nutné, je třeba zvýšit dávku itrakonazolu.
Léčiva, které mohou zvyšovat plazmatické koncentrace itrakonazolu


Silné inhibitory CYP3A4 mohou zvyšovat biologickou dostupnost itrakonazolu. Příkladem jsou:
• Antibakteriální látky: ciprofloxacin, klarithromycin, erythromycin.
• Antivirotika: ritonavirem potencovaný darunavir, ritonavirem potencovaný fosamprenavir, indinavir (viz také bod Přípravky, které mohou snížit plazmatické koncentrace itrakonazolu), ritonavir (viz také bod Přípravky, které mohou snížit plazmatické koncentrace intrakonazolu) a telaprevir.
Tyto přípravky mají být užívány s opatrností, pokud jsou společně používány s tobolkami
itrakonazolu.
Pacienti, kteří musí užívat itrakonazol souběžně se silnými inhibitory CYP3A4, mají být pečlivě monitorováni pro známky nebo symptomy zvýšeného nebo prodlouženého farmakologického účinku itrakonazolu a v případě potřeby je nutné snížit dávku itrakonazolu. Je vhodné stanovit plazmatické koncentrace itrakonazolu.

  Přípravky, jejichž plazmatické koncentrace může itrakonazol zvyšovat
Itrakonazol a jeho hlavní metabolit, hydroxy-itrakonazol, mohou inhibovat metabolismus léků metabolizovaných CYP3A4 a mohou inhibovat transport prostřednictvím P-glykoproteinu, což může vést ke zvýšené plazmatické koncentraci těchto přípravků nebo jejich aktivních metabolitů, pokud jsou užívány spolu s itrakonazolem. Tyto zvýšené plazmatické koncentrace mohou zvýšit nebo prodloužit jak léčebný účinek, tak i nežádoucí účinky těchto přípravků. CYP3A4 metabolizuje  přípravky,  které  prodlužují  QT  interval  a  mohou  být  kontraindikovány  s itrakonazolem, protože jejich kombinace může vést k ventrikulární tachyarytmii včetně výskytu torsade de pointes a potenciálně fatální arytmie.
Jakmile je léčba ukončena, plazmatické koncentrace itrakonazolu se během 7 až 14 dní snižují v závislosti na dávce a délce léčby na téměř nezjistitelnou koncentraci. U pacientů s cirhózou nebo u pacientů užívajících inhibitory CYP3A4 může plazmatická koncentrace klesat pozvolna. To je především důležité na počátku léčby s přípravky, u kterých je metabolismus ovlivněn itrakonazolem.


Vzájemně působící přípravky jsou rozděleny do kategorií takto:
-  Kontraindikované: V žádném případě nesmějí být užívány spolu s itrakonazolem a také ještě dva týdny po ukončení léčby itrakonazolem.

-  Nedoporučené: Užívání těchto přípravků se má vyvarovat během léčby a až dva týdny po ukončení léčby itrakonazolem, pokud potenciální přínos nepřevýší možná rizika
nežádoucích účinků. Jestliže není možné se vyhnout souběžnému užívání, je doporučeno provádět monitorování klinických známek a symptomů zvýšených nebo prodloužených
účinků nebo nežádoucích účinků vzájemně se ovlivňujících přípravků, a pokud je to nutné, je třeba snížit dávkování nebo přerušit užívání. Je vhodné stanovit plazmatické koncentrace itrakonazolu.
-  Užívání s opatrností: Je doporučeno pečlivé monitorování, pokud je přípravek souběžně užívaný s itrakonazolem.

Během souběžného užívání se doporučuje provádět u pacientů monitorování klinických známek a symptomů souvisejících se zvýšením nebo prodloužením účinku nebo nežádoucích účinků vzájemně se ovlivňujících přípravků, a pokud je to nutné, je třeba snížit dávkování nebo přerušit užívání.
Pokud je vhodné, doporučuje se stanovit plazmatické koncentrace.

Příklady přípravků, u kterých mohou být zvýšené plazmatické hodnoty při užívání itrakonazolu,
uvedené dle třídy přípravku s doporučením týkající se souběžného podávání s itrakonazolem.


Třída přípravku Alfa blokátory Analgetika
Kontraindikované


Levacetylmethadol  (levomethadyl),  methadon
Nedoporučené Tamsulosin  Fentanyl 
Užívané s opatrností


Alfentanil, buprenorfin 
i.v. a sublingválně,
oxycodon, sufentanil


Antiarytmika
Disopyramid, dofetilid,  dronedaron, chinidin
Digoxin 


Antibakteriální látky
Telithromycin – u  pacientů s vážnou poruchou funkcí jater nebo ledvin
Rifabutinᵃ
Telithromycin 


Antikoagulancia a  antiagregancia
Antikonvulziva Antidiabetika
Dabigatran, Tikagrelor
Apixaban,  rivaroxaban
Karbamazepinᵃ
Kumariny, cilostazol



Repaglinid, saxagliptin


Antiparazitika a  antiprotozoa
Antihistaminika
Halofantrin

Astemizol, mizolastin,  terfenadin



Ebastin
Prazikvantel  Bilastin


Antimigrenika
Námelové alkaloidy, jako je  dihydroergotamin,  ergometrin (ergonovin), ergotamin,  methylergometrin  (methylergonovin)
Eletriptan

Antineoplastika





Antipsychotika,  anxiolytika a hypnotika
Irinotecan 





Lurasidon, perorální midazolam, pimozid,  kvetiapin, sertindol,  triazolam
Axitinib, dabrafenib,  dasatinib, ibrutinib,  lapatinib, nilotinib,  sunitinib, trabektedin
Bortezomib, busulfan,  docetaxel, erlotinib,  gefitinib, imatinib,  ixabepilon, ponatanib,  trimetrexát, vinka alkaloidy
Alprazolam,  aripiprazol, brotizolam,  buspiron, haloperidol,  midazolam i.v.,  perospiron, ramelteon,  risperidon


Antivirotika
Betablokátory Blokátory kalciového
kanálu

Kardiovaskulární látky, ostatní





Bepridil, felodipin,  lercanidipin, nisoldipin

Alikisiren, ivabradin,  ranolazin
Simeprevir







Sildenafil, k léčbě plicní hypertenze
Maravirok, indinavirᵇ, ritonavirᵇ, saquinavir
nadolol
Ostatní dihydropyridiny, včeně verapamilu
Bosentan, riociguat



Diuretika
Gastrointestinální přípravky
Imunosupresiva
Eplerenon
Cisaprid, domperidon




Ciclesonid,  everolimus, temsirolimus 


Aprepitant 

Budesonid, ciclosporin,  dexamethason,  flutikason,  methylprednisolon,  rapamycin (také známý jako sirolimus),  takrolimus, 



Přípravky regulující
lipidy
Přípravky k onemocnění respiračního traktu
SSRI, tricyklická a příbuzná antidepresiva
atorvastatin, lovastatin,  simvastatin 



Salmeterol 






Reboxetin

Urologické přípravky
Darifenacin,  fesoterodin - u pacientů s mírnou až vážnou poruchou ledvin nebo s  mírnou až vážnou poruchou jater,  solifenacin - u pacientů s vážnou poruchou ledvin nebo s mírnou až vážnou poruchou jater
Fesoterodin,  imidafenacin,  oxybutynin, sildenafil k léčbě erektilní dysfunkce, solifenacin,  tadalafil, tolterodin


Ostatní
Kolchicin - u pacientů s renálním nebo jaterním postižením
Kolchicin,  konivaptan
Alitretinoin (perorální formy), cinakalcet,  mozavaptan, tolvaptan



a Viz také bod Přípravky, které mohou snižovat plazmatické koncentrace itrakonazolu
b Viz také bod Přípravky, které mohou zvyšovat plazmatické koncentrace itrakonazolu

Přípravky, jejichž plazmatické koncentrace může itrakonazol snižovat
Užívání  itrakonazolu společně s  nesteroidním antirevmatikem meloxikamem  může snížit plazmatickou koncentraci meloxikamu. Při užívání meloxikamu společně s itrakonazolem se doporučuje jejich účinky nebo nežádoucí účinky monitorovat. Pokud je meloxikam užíván společně s itrakonazolem, může být úpraveno dávkování meloxikamu, pokud je nezbytné.
Pediatrická populace 
Studie interakcí byly provedeny pouze u dospělých.
4.6  Fertilita, těhotenství a kojení
Těhotenství
Itrakonazol se nesmí užívat v průběhu těhotenství s výjimkou případů ohrožujících život, kdy možný přínos pro matku převýší možné riziko poškození plodu (viz bod 4.3).
Studie na zvířatech prokázaly reprodukční toxicitu itrakonazolu (viz bod 5.3).

O  užívání  itrakonazolu  v  průběhu  těhotenství  existují  pouze  omezené  informace.  Z postmarketingových zkušeností byly hlášeny případy vrozených abnormalit. Mezi tyto případy patřily  skeletální,  urogenitální,  kardiovaskulární  a  oftalmologické  malformace  a  rovněž chromozomální a mnohočetné malformace. Příčinný vztah s itrakonazolem nebyl stanoven.

Epidemiologické údaje o expozici itrakonazolu během prvního trimestru těhotenství – u většiny pacientek krátkodobě léčených pro vulvovaginální  kandidózu  –  neukázaly zvýšené riziko malformací v porovnání s kontrolními subjekty, které nebyly vystaveny žádným známým teratogenům.

Ženy ve fertilním věku
Ženy ve fertilním věku užívající tobolky itrakonazolu mají přijmout opatření na kontrolu početí. Používání účinné antikoncepce by mělo pokračovat až do menstruační periody následující po ukončení léčby itrakonazolem.
Kojení

Do lidského mateřského mléka se vylučuje velmi malé množství itrakonazolu. Očekávaný přínos léčby tobolkami itrakonazolu je proto třeba zvážit proti možným rizikům kojení. V případě pochybností nemá pacientka kojit.
4.7  Účinky na schopnost řídit a obsluhovat stroje

Nebyly provedeny žádné studie účinků na schopnost řídit a obsluhovat stroje. Při řízení a obsluze strojů je nutno vzít v úvahu možnost nežádoucích reakcí, jako je závrať, poruchy vidění a ztráta sluchu (viz bod 4.8), k nimž může v některých případech dojít.


4.8  Nežádoucí účinky
Souhrn bezpečnostního profilu
Mezi nejčastější nežádoucí účinky (ADRs) při léčbě itrakonazolem v tobolkách, které byly hlášeny z klinických studií a/nebo ze spontánních hlášení, patří bolest hlavy, bolest břicha, a nauzea. Nejzávažnějšími nežádoucími účinky byly závažné alergické reakce, selhání srdce/městnavé srdeční selhání/plicní edém, pankreatitida, závažná hepatotoxicita (včetně případů fatálního akutního selhání jater) a závažné kožní reakce. Viz tabulkový přehled nežádoucích účinků s jejich četností a dalšími nežádoucími účinky. Další informace o dalších závažných účincích viz bod 4.4.
Tabulkový přehled níže byl sestaven na základě údajů z otevřené a dvojitě zaslepené studie zahrnující 8499 pacientů s dermatomykózami a onychomykózami, léčenými tobolkami itrakonazolu, a ze spontánních hlášení.
Následující tabulka uvádí nežádoucí reakce na léčivo podle tříd orgánových systémů. V každé třídě orgánových systémů jsou nežádoucí reakce léčiva prezentovány podle incidence výskytu pomocí následující konvence:

Velmi časté (≥ 1/10); časté (≥ 1/100 až < 1/10); méně časté (≥ 1/1 000 až < 1/100); vzácné (≥ 1/10 000 až < 1/1 000); velmi vzácné (< 1/10 000), není známo (z dostupných údajů nelze určit).

Nežádoucí účinky
Infekce and infestace
Méně časté      Sinusitida, infekce horních cest dýchacích, rinitida



Poruchy krve a lymfatického systému
Vzácné        Leukopenie



Poruchy imunitního systému
Méně časté      Hypersenzitivita*
Vzácné        Anafylaktická reakce, angioneurotický edém, sérová nemoc



Poruchy metabolismu a výživy

Vzácné        Hypertriglyceridemie



Poruchy nervového systému

Časté Vzácné
Bolest hlavy,
Hypestézie, parestézie,dysgeuzie





Poruchy oka
Vzácné


Poruchy zraku (včetně diplopie a rozmazaného vidění)



Poruchy ucha a labyrintu
Vzácné        Tinitus, přechodná nebo trvalá ztráta sluchu*





Srdeční poruchy
Vzácné        Městnavé srdeční selhávání*



Respirační, hrudní a mediastinální poruchy
Vzácné        Dyspnoe



Gastrointestinální poruchy

Časté
Méně časté Vzácné
Bolest břicha, nauzea
Zvracení, průjem, zácpa, dyspepsie, flatulence Pankreatitida


Poruchy jater a žlučových cest

Méně časté Vzácné
Abnormální funkce jater
Závažná hepatotoxicita (včetně případů fatálního akutního selhání jater)*, hyperbilirubinémie






Poruchy kůže a podkožní tkáně

Méně časté Vzácné
Kopřivka, vyrážka, svědění
Toxická epidermální nekrolýza, Stevensův-Johnsonův syndrom, akutní  generalizovaná  exantematózní  pustulóza,  erythema multiforme,   exfoliativní   dermatitida,   leukocytoklastická vaskulitida, alopecia, fotosensitivita



Poruchy ledvin a močových cest
Vzácné        Polakisurie



Poruchy reprodučního systému a prsu
Méně časté      Poruchy menstruace
Vzácné        Erektilní dysfunkce



Celkové poruchy a reakce v místě aplikace
Vzácné        Edém



Vyšetření
Vzácné        Zvýšená hladina kreatinfosfokinázy v krvi


Popis vybraných nežádoucích účinků

Následující nežádoucí účinky spojované s itrakonazolem, které byly hlášené z klinických studií s itrakonazolem ve formě perorálního roztoku a intrakonazolem i.v. vyjma termínu “zánět v místě aplikace injekce”, který je specifický pro injekční podání.
Poruchy krve a lymfatického systému: granulocytopénie, trombocytopénie.
Poruchy imunitního systému: anafylaktická reakce.
Poruchy metabolismu a výživy: hyperglykémie, hyperkalémie, hypokalémie, hypomagnezémie
Psychiatrické poruchy: stavy zmatenosti
Poruchy nervového systému: periferní neuropatie (viz bod 4.4), závrať, somnolence, třes
Srdeční poruchy: Srdeční selhání, selhávání levé síně, tachykardie
Cévní poruchy: hypertenze, hypotenze
Respirační, hrudní a mediastinální poruchy: plicní edém, dysfonie, kašel
Gastrointestinální poruchy: gastrointestinální poruchy
Poruchy jater a žlučových cest: selhání jater (viz bod 4.4), hepatitida, žloutenka

Poruchy kůže a podkožní tkáně: erytematózní vyrážka, hyperhidróza
Poruchy svalové a pojivé tkáně: myalgie, artralgie
Poruchy ledvin a močových cest: porucha ledvin, močová inkontinence
Celkové poruchy a reakce v místě aplikace: generalizovaný edém, otok obličeje, bolest na hrudi, pyrexie, bolest, únava, zimnice
Vyšetření: zvýšení hladiny alaninaminotransferázy, zvýšení hladiny aspartátaminotransferázy, zvýšení hladiny alkalické fosfatázy v krvi, zvýšení hladiny laktát dehydrogenázy v krvi, zvýšení hladiny urey v krvi, zvýšení hladiny gamaglutamyltransferázy, zvýšení jaterních enzymů, abnormální močové testy.
Pediatrická populace
Bezpečnost užívání tobolek itrakonazolu byla hodnocena u 165 pediatrických pacientů ve věku 1 až 17 let, kteří se účastnili 14 klinických studií (4 dvojitě zaslepené, placebem kontrolované studie, 9 otevřených studií; 1 otevřená studie následovaná dvojitě zaslepenou fází) . Tito pacienti obdrželi nejméně jednu dávku itrakonazolu v tobolkách k léčbě mykotické infekce a poskytli údaje o bezpečnosti.
Na základě sdílených bezpečnostních údajů z těchto klinických hodnocení byly nejčastěji hlášenými nežádoucími účinky u pediatrických pacientů: bolest hlavy (3,0%), zvracení (3,0%) hypotenze (1,2%), nauzea (1,2%) a kopřivka (1,2%). Obecně byla povaha nežádoucích účinků u pediatrických pacientů podobná nežádoucím účinku u dospělých, ale incidence byla u pediatrických pacientů vyšší.


Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek


4.9  Předávkování
Symptomy a známky
Nežádoucí účinky hlášené s předávkováním byly obecně shodné s těmi, které byly hlášeny při užívání
itrakonazolu (viz bod 4.8).
Léčba
V případě předávkování je nutné přistoupit k podpůrným opatřením.
Lze podat aktivní uhlí, je-li to považováno za vhodné.Itrakonazol nelze odstranit hemodialýzou.
Specifické antidotum není k dispozici.


5.  FARMAKOLOGICKÉ VLASTNOSTI
5.1 Farmakodynamické vlastnosti
Farmakoterapeutická skupina: Antimykotikum pro systémovou aplikaci, triazolový derivát, ATC kód: J02A C02
Mechanismus účinku
Itrakonazol inhibuje fungální 14-α-demethylázu, což má za následek depleci ergosterolu a přerušení membránové syntézy ze strany plísně.

Farmakokinetický/farmakodynamický vztah
Farmakokinetický/farmakodynamický vztah pro itrakonazol a pro triazoly obecně je špatně znám a je komplikovaný kvůli omezeným znalostem antifungální farmakokinetiky.
Mechanismus(y) rezistence
Zdá se, že se rezistence plísní na azoly vyvíjí pomalu a je často výsledkem několika genetických mutací. Popisované mechanismy jsou následující:
•  nadměrná exprese ERG11, genu, který kóduje 14-α-demethylázu (cílový enzym);
•  bodové mutace v ERG11, které vedou ke snížené afinitě 14-α-demethylázy k itrakonazolu;
•  nadměrná exprese přenašeče léčiva, což má za následek zvýšený efflux itrakonazolu z buněk plísní (tj., odstranění itrakonazolu z jeho cíle);
•  zkřížená rezistence. Zkřížená rezistence mezi příslušníky třídy azolových léčiv byla pozorována u druhů Candida, ačkoliv rezistence na jednoho člena třídy nezbytně neznamená rezistenci na jiné azoly.


Hraniční koncentrace

Hraniční koncentrace pro itrakonazol nebyly u plísní pomocí metod EUCAST dosud stanoveny.

Pomocí metod CLSI byly stanoveny hraniční koncentrace itrakonazolu pouze pro druhy Candida z povrchových mykotických infekcí. Hraniční koncentrace CLSI jsou: citlivé ≤ 0,125 μg/ml, citlivé, na dávce závislé 0.25-0.5 μg/mLla rezistentní ≥ 1 μg/ml. Interpretační hraniční koncentrace nebyly stanoveny u vláknitých hub.
Prevalence získané rezistence u vybraného druhu se může lišit podle zeměpisné lokality a času a zejména při léčbě těžkých infekcí je třeba mít k dispozici lokální informace o rezistenci. V případě potřeby je nutné vyhledat expertní radu, když bude lokální prevalence rezistence taková, že využití látky bude problematické přinejmenším u některých typů infekcí.

Citlivost plísní in vitro na itrakonazol závisí na velikosti inokula, teplotě inkubace, růstové fázi plísní a použitého kultivačního média. Proto se minimální inhibiční koncentrace itrakonazolu mohou měnit v širokém spektru. Citlivost v následující tabulce je založena na MIC90 < 1 mg itrakonazolu/l. Mezi citlivostí in vitro a klinickou účinností není žádná korelace.

Běžně citlivé druhy Aspergillus spp.² Blastomyces dermatitidis¹ Candida albicans Candida parapsilosis Cladosporium spp.
Coccidioides immitis¹ Cryptococcus neoformans
Epidermophyton floccosum Fonsecaea spp.¹

Geotrichum spp.
Histoplasma spp.
Malassezia (dříve Pityrosporum) spp.
Microsporum spp. Paracoccidioides brasiliensis¹ Penicillium marneffei¹ Pseudallescheria boydii Sporothrix schenckii Trichophyton spp.
Trichosporon spp.
Druhy, u nichž může být problémem získaná rezistence
Candida glabrata³ Candida krusei Candida tropicalis³
Přirozeně rezistentní mikroorganismy
Absidia spp. Fusarium spp. Mucor spp.
Rhizomucor spp.
Rhizopus spp.
Scedosporium proliferans Scopulariopsis spp.
¹ Tyto organismy mohou být zjištěny u pacientů, kteří se vrátili z cest mimo Evropu.
² Byly hlášeny kmeny Aspergillus fumigatus rezistentní na itrakonazol.
³ Přírozená přechodná citlivost.


5.2 Farmakokinetické vlastnosti
Obecné farmakokinetické charakteristiky
Vrcholových plazmatických koncentrací je dosaženo za přibližně 2 – 5 hodin po perorálním podání. Farmakokinetika itrakonazolu je nelineární a v důsledku toho vykazuje po opakovaném podání kumulaci v plazmě. Rovnovážného stavu je obecně dosaženo přibližně za 15 dní, s hodnotami cmax 0,5 μg/ml, 1,1 μg/ml a 2,0 μg/ml po perorálním podání 100 mg 1x denně, 200 mg 1x denně a 200 mg 2x denně. Výsledný biologický poločas itrakonazolu se obecně pohybuje po jednorázovém podání v rozmezí 16 až 28 hodin a zvyšuje se po opakovaném podání na 34 až 42 hodin.

V průběhu 7 až 14 dní po ukončení léčby klesají plazmatické koncentrace v závislosti na dávce a délce léčby až na nedetekovatelné koncentrace. Celková průměrná plazmatická clearance po intravenózním podání je 278 ml/min. Celková průměrná plazmatická clearance itrakonazolu klesá ve vysokých dávkách díky saturačnímu mechanismu jaterního metabolismu.

Absorpce
Po perorálním podání se itrakonazol rychle vstřebává. Vrcholových plazmatických koncentrací nezměněného léčiva je dosaženo za přibližně 2 – 5 hodin po perorálním podání. Pozorovaná absolutní biologická dostupnost itrakonazolu je přibližně 55%. Perorální biologická dostupnost je maximální, když se tobolky užívají ihned po plném jídle.
U jedinců se sníženou žaludeční aciditou, např. u pacientů užívajících léky známé jako supresory sekrece žaludeční kyseliny (např. H2 antagonisté, inhibitory protonové pumpy) nebo u jedinců trpících achlorhydrií z důvodu určitých onemocnění (viz bod 4.4 a bod 4.5) je absorpce tobolek itrakonazolu snížena. Absorpce nalačno podaného itrakonazolu se u těchto jedinců zvýší, pokud je užíván s kyselými nápoji (jako je nedietní kola). Pokud je itrakonazol užíván nalačno v jednotlivé dávce 200 mg s nedietní kolou po předchozí léčbě ranitidinem, H2 antagonisty, je absorpce itrakonazolu srovnatelná s absopcí po podání samotného itrakonazolu (viz bod 4.5).
Expozice itrakonazolu je nižší u tobolek než u perorálního roztoku při podání stejné dávky (viz bod
4.4).
Distribuce
Většina itrakonazolu v plazmě je vázána na protein (99,8 %), kdy je hlavní vazebnou složkou albumin (99,6 % pro hydroxy-metabolit). Má rovněž výraznou afinitu k lipidům. Jako volné léčivo je přítomno pouze 0,2 % itrakonazolu v plazmě. Itrakonazol je distribuován v těle ve velkém aparentním objemu (> 700 l), což naznačuje jeho rozsáhlou distribuci do tkání: Koncentrace v plicích, ledvinách, játrech, kostech, žaludku, slezině a svalech se ukázaly jako dvakrát až třikrát vyšší než příslušné koncentrace v plazmě, a průnik do keratinózních tkání, a zejména kůže, je až čtyřikrát vyšší než do plazmy. Koncentrace v mozkomíšním moku je výrazně nižší než v plazmě, ale účinnost proti infekcím přítomným v mozkomíšním moku byla prokázaná.
Biotransformace
Itrakonazol se rozsáhle metabolizuje v játrech na velký počet metabolitů. Podle studií in vitro je hlavním enzymem, který se podílí na metabolismu, CYP3A4. Hlavním metabolitem je hydroxy- itrakonazol, který má in vitro srovnatelnou antifungální aktivitu jako itrakonazol; plazmatické koncentrace hydroxy-itrakonazolu jsou zhruba dvojnásobné oproti koncentracím itrakonazolu.

Eliminace
Itrakonazol je vylučován ve formě neaktivních metabolitů, močí (35 %) a stolicí (54%) během jednoho týdne po perorálním podání roztoku. Vylučování itrakonazolu a jeho aktivního metabolitu hydroxy- itrakonazolu ledvinami představuje méně než 1 % dávky. Na základě perorální radioaktivně značené dávky, se pohybuje vylučování nezměněného léčiva stolicí od 3 do 18 % dávky.


Zvláštní populace

Porucha funkce jater:
Itrakonazol je metabolizován převážně v játrech. Farmakokinetická studie využívající jednorázovou 100mg dávku itrakonazolu (jedna 100mg tobolka) byla provedena u 6 zdravých subjektů a 12 subjektů trpících cirhózou. U cirhotických subjektů bylo zaznamenáno statisticky významné snížení průměrné Cmax (47 %) a dvojnásobné zvýšení poločasu eliminace (37 ± 17 versus 16 ± 5 hodin) itrakonazolu v porovnání se zdravými subjekty. Nicméně celková expozice itrakonazolu založená na AUC byla stejná u pacientů s cirhózou a zdravých subjektů.

Údaje z dlouhodobého užívání itrakonazolu u cirhotických pacientů nejsou k dispozici. (Viz bod 4.2 Dávkování a způsob podání a bod 4.4 Zvláštní upozornění a opatření pro použití).
Porucha funkce ledvin:
O použití perorálního itrakonazolu u pacientů s poruchou funkce ledvin jsou k dispozici omezené údaje. Studie farmakokinetiky byly provedeny s jednou 200 mg dávkou intrakonazolu (čtyři 50mg tobolky), která byla podávána třem skupinám pacientů s poruchou funkce ledvin (uremie: n=7; hemodialýza:
n= 7; kontinuální ambulantní peritoneální dialýza: n=5). U pacientů s uremií s průměrnou clearancí kreatininu 13 m/min x 1,73 m2, byla mírně snížena expozice založená na AUC v porovnání s parametry u normální populace. Tato studie neprokázala významný vliv hemodialýzy nebo kontinuální peritoneální dialýzy na farmakokinetiku itrakonazolu (Tmax, cmax, a AUC0-8h). Časové profily plazmatických koncentrací prokázaly širokou interindividuální variabilitu u všech těchto tří skupin.
Po jednorázovém intravenózním podání byl průměrný poločas itrakonazolu u pacientů s lehkou (definováno v této studii jako CrCl 50-79 ml/min), středně těžkou (definováno v této studii jako CrCl 20-49 ml/min), a těžkou poruchou funkce ledvin (definováno v této studii jako CrCl <20 ml/min), podobný jako u zdravých jedinců (rozsah hodnot 42 -49 hodin versus 48 hodin u pacientů s poruchou funkce ledvin a zdravých jedinců vzájemně). Celková expozice itrakonazolu založená na AUC byla snížená u pacientů se středně těžkým a těžkým poškozením funkce ledvin přibližně o 30 % a 40 %v porovnání s jedinci s normální funkcí ledvin.
U pacientů s poruchou funkce ledvin nejsou dostupné údaje při dlouhodobém užívání itrakonazolu. Dialýza neměla žádný efekt na poločas nebo clearanci itrakonazolu nebo hydroxy-itrakonazolu (viz také body 4.2 a 4.4).


Pediatrická populace
U pediatrické populace jsou dostupné omezené údaje o farmakokinetice itrakonazolu. Studie farmakokinetiky u dětí a dospívajících v rozmezí věku 5-17 let byly provedeny s itrakonazolem v tobolkách, perorálním roztokem nebo intravenózním roztokem. Individuální dávky tobolek a perorálního roztoku v rozmezí 1,5 až 12,5 mg/kg/den byly podávány jednou nebo dvakrát denně. Intravenózně bylo podáváno buď 2,5 mg/kg v jedné dávce nebo 2,5 mg/kg jednou nebo dvakrát denně. U stejné denní dávky přineslo podání 2x denně v porovnání s jedinou denní dávkou vrcholové a spodní koncentrace srovnatelné s dospělými při jedné denní dávce. U AUC itrakonazolu nebyl pozorován význam v závislosti na věku a celkové tělesné kondici, zatímco bylo zaznamenáno nevýrazné spojení mezi věkem a distribučním objemem Cmax a konečnou eliminací itrakonazolu. Zdánlivá clearance a distribuční objem pravděpodobně souvisí s hmotností.


5.3 Předklinické údaje vztahující se k bezpečnosti
Neklinické údaje o itrakonazolu neodhalily žádné indikace genové toxicity, primární karcinogenity nebo zhoršení plodnosti. Při vyšších dávkách byly pozorovány účinky v kůře nadledvinek, játrech a mononukleárním fagocytovém systému, ale zdá se, že mají nízký význam pro navrhované klinické použití. Zjistilo se, že itrakonazol způsobuje s dávkou související zvýšení toxicity pro matku, embryotoxicity a teratogenity u potkanů a myší ve vysokých dávkách. U juvenilních psů byla pozorována globální nižší hustota kostních minerálů po chronickém podávání itrakonazolu, zatímco u potkanů byla pozorována snížená aktivita růstových plotének, řídnutí zona compacta velkých kostí a zvýšená křehkost kostí.


6.   FARMACEUTICKÉ ÚDAJE

6.1 Seznam pomocných látek
Obsah tobolky:
Zrněný cukr (kukuřičný škrob a sacharóza)

Poloxamer 188
Poloxamer 68
Hypromelóza 6 cP

Víčko/tělo tobolky:
Želatina Indigokarmín (E 132)
Chinolinová žluť (E 104) Oxid titaničitý (E 171)

6.2 Inkompatibility

Neuplatňuje se.

6.3 Doba použitelnosti

2 roky

6.4 Zvláštní opatření pro uchovávání

Neuchovávejte při teplotě nad 25°C.

6.5 Druh obalu a obsah balení

Al/Al blistr

Balení se 4, 6, 7, 14, 15, 16, 18, 28, 30, 32 a 60 tobolkami. Větší balení se 100 tobolkami je pro nemocniční použití.
Na trhu nemusí být všechny velikosti balení.

6.6  Zvláštní opatření pro likvidaci přípravku a pro zacházení s ním

Žádné zvláštní požadavky na likvidaci.
Veškerý nepoužitý léčivý přípravek nebo odpad musí být zlikvidován v souladu s místními požadavky.


7.   DRŽITEL ROZHODNUTÍ O REGISTRACI
LITcon Pharma SE, Rohanské nábřeží 678/23, 186 00 Praha,
Česká republika

8.  REGISTRAČNÍ ČÍSLO

26/506/10-C

9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 23. 6. 2010

Datum posledního prodloužení registrace: 9. 6. 2010

10.  DATUM REVIZE TEXTU:

16. 5. 2020
