Sp.zn.sukls174904/2017
SOUHRN ÚDAJŮ O PŘÍPRAVKU


1.  NÁZEV PŘÍPRAVKU

Accusol 35 roztok pro hemofiltraci, hemodialýzu a hemodiafiltraci


2.  KVALITATIVNÍ A KVANTITATIVNÍ SLOŽENÍ


Složení



Velká komora ‘A’
1000 ml roztoku Accusol 35 obsahuje
Calcii chloridum dihydricum           0,343 g
Magnesii chloridum hexahydricum        0,136 g
Natrii chloridum                  7,52 g
Malá komora ‘B’
Natrii hydrogenocarbonas             13,4 g


Výsledný roztok po smíchání



Calcii chloridum dihydricum Magnesii chloridum hexahydricum Natrii chloridum
Natrii hydrogenocarbonas
1000 ml roztoku Accusol 35 obsahuje 0,257 g
0,102 g
6,12 g
2,94 g


Odpovídá následujícímu iontovému složení:
Iontové složení výsledného roztoku



Vápník (Ca⁺⁺) Hořčík (Mg⁺⁺) Sodík (Na⁺) Chloridy (Cl⁻)
Hydrogenuhličitan (HCO3-) Teoretická osmolarita

1000 ml roztoku Accusol 35 obsahuje 1,75 mmol
0,5 mmol
140 mmol
109,3 mmol
35 mmol
287
mOsm/l
5000 ml výsledného roztoku vznikne po smíchání 3750 ml roztoku ‚A‘ a 1250 ml roztoku ‚B‘. Hodnota pH výsledného roztoku je 7,0 -7,5.
Úplný seznam pomocných látek viz bod 6.1.

Číslo „35“ v názvu udává koncentraci pufru v roztoku (hydrogenuhličitan = 35 mmol/l.)



1

3.  LÉKOVÁ FORMA

Roztok pro hemofiltraci, hemodialýzu a hemodiafiltraci.
Přípravek Accusol 35 je sterilní, apyrogenní, čirý a bezbarvý roztok.


4.  KLINICKÉ ÚDAJE

4.1. Terapeutické indikace

Přípravek Accusol 35 je indikován k léčbě akutního a chronického selhání ledvin, jako substituční roztok při hemofiltraci a hemodiafiltraci a jako dialyzační roztok při hemodialýze a hemodiafiltraci.

Přípravek Accusol 35 je především určen pro pacienty s hyperkalemií.

4.2. Dávkování a způsob podání
Pro hemofiltraci, hemodialýzu a hemodiafiltraci. Přípravek Accusol 35 jako substituční roztok
Množství substitučního roztoku, které má být podáno dospělým, je určováno rychlostí ultrafiltrace a je nastaveno v každém individuálním případě tak, aby byla zajištěna odpovídající rovnováha elektrolytových tekutin.
Dospělí:
•   Chronické selhání ledvin: 7 až 35 ml/kg/hod.
•   Akutní selhání ledvin: 20 až 35 ml/kg/hod. Starší pacienti: jako u dospělých.

Tato doporučení ohledně objemu tekutin mohou být na pokyn lékaře přizpůsobena klinickému stavu
pacienta.

Přípravek Accusol 35 může být podáván do mimotělního krevního oběhu v režimu pre- anebo
postdiluce dle pokynů lékaře.

Přípravek Accusol 35 jako dialyzační roztok
Předpis a množství dialyzačního roztoku závisí na způsobu léčby, frekvenci a trvání léčby a má být určen lékařem v závislosti na klinickém stavu pacienta.

Podávání:
Hemodialýza: dialyzační částí dialyzátoru. Hemofiltrace: arteriální nebo venózní krevní linkou.
Po odstranění ochranného přebalu okamžitě otevřete dlouhý šev (mezikomorový šev), aby došlo ke smíchání dvou roztoků, a poté otevřete krátký šev „SafetyMoon“ (šev v blízkosti přístupového portu), aby mohl být smíchaný roztok podán.
Návod k použití přípravku a zacházení s ním naleznete v bodĕ 6.6.

4.3. Kontraindikace

Kontraindikace v souvislosti s roztokem
•   Hypokalemie v případě, že nedošlo k simultánní suplementaci draslíkem.
•  Metabolická alkalóza.

Kontraindikace v souvislosti s hemofiltrací / hemodialýzou/ hemodiafiltrací v souvislosti se
samotným technickým postupem:


2

•   Selhání funkce ledvin se zvýšeným hyperkatabolismem v případech, kdy uremické příznaky již nelze potlačit hemofiltrací.
•   Nedostatečný tok krve z cévního přístupu.
•   V případě vysokého rizika krvácení následkem systémové antikoagulace.

4.4.  Zvláštní upozornění a opatření pro použití
•   Roztok Accusol 35 může používat pouze lékař nebo osoba pod dohledem lékaře, která má zkušenosti s hemofiltrací, hemodialýzou či hemodiafiltrací.
•   Vzácně se mohou několik hodin od zahájení léčby v roztoku objevit sraženiny. Pokud se
sraženiny vytvoří, Accusol 35 roztok a CRRT linky musí být okamžitě vyměněny a pacient musí být pečlivě sledován.
•   Je nutné pečlivě sledovat rovnováhu tekutin.
•   Je nutné pečlivě sledovat acidobazickou rovnováhu.
•   Stejně tak má být pravidelně sledována elektrolytová rovnováha (chloremie, fosfatemie, kalcemie, magnesemie a natremie), aby byla odhalena případná nerovnováha.
•   Přípravek Accusol 35 neobsahuje draslík. Před léčbou a v jejím průběhu je nutné pravidelně sledovat kalemii. Je-li přítomna hypokalemie nebo má-li tendenci se vytvořit, může být zapotřebí doplnit draslík nebo přejít na substituční roztok s vyšší koncentrací draslíku. Pokud je patrna tendence vzniku hyperkalemie, můžete zvýšit rychlost ultrafiltrace a provést další kroky obvyklé pro intenzivní péči.
•   Přípravek Accusol 35 neobsahuje glukózu. Hladinu glukózy v krvi je třeba pečlivě monitorovat,
a to zvláště u diabetických pacientů.
•   V případě, že se neotevřel dlouhý šev mezi komorami (tzn., že je otevřený pouze krátký šev
„SafetyMoon“ v blízkosti přístupového portu) a je podáván roztok z malé komory „B“, hrozí zvýšení alkalózy. Mezi nejčastější klinické příznaky/symptomy alkalózy patří nevolnost, letargie, bolesti hlavy, arytmie, útlum respirace.

4.5.  Interakce s jinými léčivými přípravky a jiné formy interakce

Při předepisování přípravku Accusol 35 je nutné zvážit případné interakce mezi touto léčbou a současnou léčbou jiných předcházejících stavů.
•   Může dojít ke změně koncentrace jiných léčivých přípravků v krvi během hemodialýzy,
hemofiltrace a hemodiafiltrace.
•   Vzhledem ke zvýšenému riziku arytmií na základě hypokalemie je nutno u pacientů, kteří užívají srdeční glykosidy, monitorovat hladinu draslíku v plazmě.
•   Vitamin D a léčivé přípravky obsahující vápník mohou zvýšit riziko vzniku hyperkalemie
(například uhličitan vápenatý, který se chová jako chelátor draslíku).
•   Další substituce hydrogenuhličitanu sodného může zvýšit riziko vzniku metabolické alkalózy.

4.6. Fertilita, těhotenství a kojení

S používáním přípravku Accusol 35 během těhotenství a kojení nejsou žádné klinické ani preklinické zkušenosti. Přípravek Accusol 35 může být podán těhotným nebo kojícím ženám jen tehdy, pokud je to nezbytně nutné.

4.7.  Účinky na schopnost řídit a obsluhovat stroje

Není relevantní.











3

4.8. Nežádoucí účinky

Uváděné nežádoucí účinky vycházejí z příslušných hlášení o nežádoucích účincích z klinických studií, které byly zkoušejícím vyhodnoceny jako související s přípravkem Accusol 35 (viz bod 1 níže), stejně jako z přehledu literatury (viz bod 2 níže).

Četnost byla posouzena za použití následujících kriterií:
velmi časté (≥ 1/10), časté (≥ 1/100 až < 1/10), méně časté (≥ 1/1 000 až < 1/100), vzácné (≥1/10 000
až < 1/1 000) a velmi vzácné (< 1/10 000).

1) Klinické studie


Třídy orgánových systémů
Poruchy metabolismu a
výživy
Nežádoucí účinek léčivého přípravku
Hypoglykemie NOS
Četnost

vzácné
Spojené s léčbou
ano
Spojené s roztokem ano

2) Přehled literatury

Níže uvedené nežádoucí účinky popisují typy nežádoucích účinků, které mohou být hlášeny při používání hemofiltračních nebo hemodialyzačních roztoků.
•   Mezi možné nežádoucí účinky spojené s léčbou patří nevolnost, zvracení, křeče svalstva, hypotenze, krvácení, tvorba sraženin, infekce a vzduchová embolie.
•   Mezi možné nežádoucí účinky spojené s přípravkem patří metabolická alkalóza, nerovnováha elektrolytů anebo tekutin: hypofosfatemie, hypoglykemie, hypo- a hypervolemie, hypo- a hypertenze.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9. Předávkování

K předávkování by dojít nemělo, pokud je rovnováha tekutin a elektrolytů sledována pravidelně tak, jak je doporučeno v bodĕ 4.4. Předávkování může mít za následek hypervolemii a poruchy rovnováhy elektrolytů. Tyto symptomy mohou být odstraněny úpravou rychlosti ultrafiltrace a objemu podávaného roztoku.
Poruchy rovnováhy elektrolytů mají být řešeny podle specifické elektrolytové poruchy.


5.  FARMAKOLOGICKÉ VLASTNOSTI

5.1. Farmakodynamické vlastnosti

Farmakoterapeutická skupina: Hemofiltrační roztoky, ATC kód: B05Z B

Přípravek Accusol 35 je z farmakologického hlediska inaktivní. Roztok se skládá z iontů, které jsou přítomny v koncentraci podobné fyziologickým hladinám v plazmě.


4

Jako substituční roztok je přípravek Accusol 35 trvalým zdrojem elektrolytů a vody pro hydrataci a uplatňuje se jako alkalizační prostředek.
Jako dialyzační roztok odstraňuje přípravek Accusol 35 odpadní produkty metabolismu z krve a
pomáhá upravovat nerovnováhy elektrolytů anebo tekutin v séru.

5.2. Farmakokinetické vlastnosti

Nejsou relevantní, jelikož aktivní složky přípravku Accusol 35 jsou z farmakologického hlediska neaktivní a blíží se fyziologickým koncentracím v plazmě.

5.3.  Předklinické údaje vztahující se k bezpečnosti

Předklinické údaje nejsou z pohledu klinické bezpečnosti považovány za relevantní, výjimkou jsou údaje uvedené v jiných bodech souhrnu údajů o přípravku.


6.  FARMACEUTICKÉ ÚDAJE

6.1. Seznam pomocných látek

Voda pro injekci
Kyselina chlorovodíková 25% (k úpravě pH)
Hydroxid sodný (k úpravě pH)
Dihydrát hydrogenfosforečnanu sodného

6.2. Inkompatibility

Tento léčivý přípravek nesmí být mísen s jinými léčivými přípravky s výjimkou těch, které jsou uvedeny v bodě 6.6.

6.3. Doba použitelnosti

Doba použitelnosti
2 roky, při uchovávání ve vnějším přebalu.

Doba použitelnosti po smíchání
Po vyjmutí z vnějšího přebalu a po smíchání má být přípravek Accusol 35 spotřebován nejpozději do
24 hodin.

6.4. Zvláštní opatření pro uchovávání

Chraňte před chladem nebo mrazem.
6.5.  Druh obalu a obsah balení

Přípravek Accusol 35 je v dvoukomorovém non–PVC vaku z koextrudovaného filmu z polypropylenu, polyamidu a ze směsi polypropylenu, SEBS a polyethylenu (Clear-Flex). Dvě komory jsou odděleny dlouhým švem (mezikomorový šev). Velká komora ‘A’ je opatřena portem pro medikaci a malá komora ‘B’ přístupovým portem pro spojení s vhodným infuzním setem. Aby se mohl podat smíchaný roztok, musí být otevřen krátký šev „SafetyMoon“(šev v blízkosti přístupového portu).
Dvoukomorový vak je dodáván v transparentním ochranném přebalu vyrobeném z kopolymeru.
Objem vaku po smíchání je 5000 ml (3750 ml ve velké komoře a 1250 ml v malé komoře). Přípravek Accusol 35 je k dispozici v balení 2 x 5000 ml na karton.





5

6.6.  Zvláštní opatření pro likvidaci přípravku a pro zacházení s ním
•   Zkontrolujte neporušenost výrobku. Pokud je jeden ze švů otevřen předčasně, vak nepoužívejte. V případě poškození vak zlikvidujte.
•   Nepodávejte, pokud roztok není čirý.
•   Během celého postupu používejte aseptickou techniku.
•   Souběžně podávané léky mohou být přidány do velké komory portem pro medikaci. Před smícháním je nutno ověřit kompatibilitu léčiv. Přidejte medikaci a okamžitě otevřete dlouhý šev (mezikomorový šev). Přípravek musí být použit ihned po přidání jakéhokoli léčiva.
•   Po odstranění vnějšího přebalu okamžitě otevřete dlouhý šev (mezikomorový šev) a smíchejte oba roztoky. Ujistěte se, že je dlouhý šev (mezikomorový šev) zcela otevřen a že jsou oba roztoky úplně smíchány. Poté otevřete krátký šev „SafetyMoon“ (šev v blízkosti přístupového portu), aby mohl být smíchaný roztok podán. Připojte linku pacienta a otevřete přístupový port. Roztok musí být použit do 24 hodin od smíchání.
•   Všechen zbývající nepoužitý roztok musí být zlikvidován.
•  Pouze k jednorázovému použití.
•   Používejte přípravek Accusol 35 pouze s odpovídajícím vybavením, pomocí kterého můžete léčbu monitorovat.

7.  DRŽITEL ROZHODNUTÍ O REGISTRACI

Nikkiso Belgium Industriepark 6
3300 Tienen Belgie


8.  REGISTRAČNÍ ČÍSLO

87/025/06-C


9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 22. 2. 2006
Datum posledního prodloužení registrace: 24. 3. 2015


10.  DATUM REVIZE TEXTU

5. 1. 2018





















6
