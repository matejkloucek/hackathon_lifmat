sp.zn. sukls83640/2020

SOUHRN ÚDAJŮ O PŘÍPRAVKU

1.  NÁZEV PŘÍPRAVKU

Concor 5 mg potahované tablety
Concor 10 mg potahované tablety


2.  KVALITATIVNÍ A KVANTITATIVNÍ SLOŽENÍ

Concor 5 mg: Jedna tableta obsahuje bisoprololi fumaras 5 mg. Concor 10 mg: Jedna tableta obsahuje bisoprololi fumaras 10 mg.

Úplný seznam pomocných látek viz bod 6.1


3.  LÉKOVÁ FORMA
Potahovaná tableta. Vzhled:
Concor 5 mg: žlutavě bílé, potahované tablety srdcovitého tvaru s půlicí rýhou na obou stranách Concor 10 mg: bledě oranžové až světle oranžové, potahované tablety srdcovitého tvaru s půlicí rýhou na obou stranách

Tabletu lze rozdělit na stejné dávky.
4.  KLINICKÉ ÚDAJE

4.1  Terapeutické indikace

•  Léčba hypertenze
•   Léčba ischemické choroby srdeční (angina pectoris)
4.2  Dávkování a způsob podání

Dávkování
Pro obě indikace je dávkování 5 mg bisoprolol-fumarátu denně. V případě potřeby může být dávka zvýšena na 10 mg bisoprolol-fumarátu denně.
Doporučená maximální dávka je 20 mg denně.
V každém případě by měla být dávka upravena individuálně, zvláště podle srdeční frekvence a terapeutického úspěchu.

Délka léčby

Léčba bisoprolol-fumarátem je obvykle dlouhodobá.
Léčba bisoprolol-fumarátem nesmí být náhle ukončena, protože to může vést k přechodnému zhoršení onemocnění. Zvláště u pacientů s ischemickou chorobou srdeční nesmí být léčba náhle ukončena. Je doporučeno pozvolné snižování dávkování.

Zvláštní skupiny pacientů


1/8

Pacienti s poruchou funkce ledvin nebo jater
U pacientů s poruchou funkce jater nebo ledvin mírného až středně závažného stupně není normálně nutná žádná úprava dávkování. U pacientů se závažným porušením funkce ledvin (clearance kreatininu < 20 ml/min) a u pacientů se závažnými poruchami funkce jater je doporučeno, aby nebyla překročena denní dávka 10 mg bisoprolol-fumarátu.
Zkušenosti s použitím bisoprolol-fumarátu u pacientů podstupujících dialýzu jsou omezené; neexistují však důkazy svědčící pro potřebu změny dávkování.

Starší pacienti
Není nutná žádná úprava dávkování.

Pediatrická populace
S použitím u dětí nejsou k dispozici žádné zkušenosti a použití bisoprolol-fumarátu není tudíž u dětí doporučeno.

Způsob podání léčby
Tablety přípravku Concor se užívají ráno s jídlem nebo nalačno. Tablety se polykají celé a zapíjejí tekutinou.

4.3  Kontraindikace
Bisoprolol-fumarát je kontraindikovaný u pacientů s následujícími stavy:
•   hypersenzitivita na léčivou látku nebo kteroukoli pomocnou látku uvedenou v bodě 6.1,
•   akutní srdeční selhání nebo probíhající srdeční dekompenzace vyžadující i.v. inotropní terapii
•  kardiogenní šok,
•   AV blok druhého nebo třetího stupně (bez pacemakeru),
•  syndrom chorého sinu,
•  sino-atriální blokáda,
•  symptomatická bradykardie,
•  symptomatická hypotenze,
•  závažné bronchiální astma,
•   těžké formy periferního arteriálního okluzívního onemocnění nebo Raynaudova syndromu,
•   neléčený feochromocytom (viz bod 4.4),
•  metabolická acidóza.
4.4  Zvláštní upozornění a opatření pro použití

Zvláště u pacientů s ischemickou chorobou srdeční nesmí být ukončení léčby bisoprolol-fumarátem provedeno náhle, pokud to není jasně indikováno, protože to může vést k přechodnému zhoršení srdečního onemocnění (viz bod 4.2).
Bisoprolol-fumarát musí být používán s opatrností u pacientů s hypertenzí nebo anginou pectoris a
souvisejícím srdečním onemocněním.

Bisoprolol-fumarát musí být používán s opatrností u
•   diabetes mellitus s velkým kolísáním hladiny cukru v krvi, příznaky hypoglykémie (např.
tachykardie, palpitace nebo pocení) mohou být maskované,
•  přísné diety,
•   probíhající desenzibilizační terapie. Podobně jako jiné beta blokátory, může bisoprolol-fumarát zvyšovat citlivost k alergenům jakož i zvyšovat závažnost anafylaktických reakcí. Podání epinefrinu nemusí mít vždy očekávaný terapeutický účinek,
•  AV blokády prvního stupně,
•   Prinzmetalovy anginy. Byly pozorované případy koronárního vazospazmu. Navzdory vysoké beta-1 selektivitě, není možné úplně vyloučit záchvaty anginy, pokud se bisoprolol podává pacientům s Prinzmetalovou anginou.

2/8

•   periferních cirkulačních poruch. Zintenzivnění problémů může nastat zejména na začátku terapie.
Pacienti s lupénkou nebo s anamnézou lupénky by měli být léčeni beta blokátory (např. bisoprololem) po pečlivém zvážení přínosů a rizik.
Příznaky thyreotoxikózy mohou být při léčbě bisoprolol-fumarátem maskovány.
U pacientů s feochromocytomem nesmí být bisoprolol-fumarát podáván dříve než po blokádě alfa- adrenergních receptorů.
U pacientů podstupujících výkon v celkové anestézii musí být anesteziolog informován o beta- blokádě. Pokud je vysazení beta blokátoru před chirurgickým zákrokem považováno za nutné, mělo by být provedeno postupně a mělo by být dokončeno 48 hodin před anestézií.
Ačkoli kardioselektivní (beta1) beta-blokátory mohou mít menší vliv na plicní funkce než neselektivní betablokátory (stejně jako všechny ostatní betablokátory), měli bychom se vyhnout jejich používání u pacientů s obstrukční plicní nemocí, pokud k jejich použití není klinický důvod. Pokud takový důvod existuje, je možno přípravek Concor s opatrností podat. U pacientů s obstrukční plicní nemocí by měla být léčba bisoprolol-fumarátem zahájena nejnižší možnou dávkou a pacienti by měli být pečlivě monitorování s ohledem na nové příznaky (např. dušnost, netolerance zátěže, kašel).
V případě bronchiálního astmatu nebo obstrukčního onemocnění dýchacích cest, které může způsobit symptomy, je doporučeno souběžně podávat bronchodilatační terapii. Ojediněle se u pacientů s astmatem může zvýšit rezistence dýchacích cest, proto může být potřeba zvýšit dávku beta2- stimulancií.

4.5  Interakce s jinými léčivými přípravky a jiné formy interakce

Nedoporučené kombinace

Antagonisté kalcia typu verapamilu a v menší míře typu diltiazemu. Negativní ovlivnění kontraktility a atrioventrikulárního převodu. Intravenózní podání verapamilu u pacientů léčených pomocí beta blokátoru může vést k hluboké hypotenzi a AV bloku.
Centrálně působící antihypertenziva (např. klonidin, methyldopa, moxonidin, rilmenidin): současné používání centrálně působících antihypertenzív může vést ke snížení srdeční frekvence a srdečního výdeje a k vasodilataci. Náhlé vysazení může zvýšit riziko „rebound" hypertenze.

Kombinace, u kterých je nutná opatrnost

Antagonisté kalcia dihydropyridinového typu (např. nifedipin): současné užívání může zvýšit riziko hypotenze a nelze vyloučit zvýšení rizika dalšího zhoršení funkce komory jako pumpy u pacientů se srdečním selháním.
Antiarytmika třídy I (např. chinidin, disopyramid, lidokain, fenytoin, flekainid, propafenon): účinek na dobu atrioventrikulárního převodu může být potenciovaný a může se zvýšit negativně inotropní účinek

Antiarytmika třídy III (např. amiodaron): účinek na dobu atrioventrikulárního převodu může být potenciovaný

Parasympatomimetika: současné užívání může zvýšit dobu atrioventrikulárního převodu a riziko
bradykardie.
Topické beta blokátory (např. oční kapky pro léčbu glaukomu) mohou mít aditivní systémové účinky. Inzulin  a  perorální  antidiabetika:  zintenzívnění  hypoglykemického  účinku.  Blokáda  beta
adrenoreceptorů může maskovat příznaky hypoglykémie.



3/8

Anestetika: oslabení reflexní tachykardie a zvýšení rizika hypotenze (pro další informace o celkové anestézii viz bod 4.4).

Digitalisové glykosidy: prodloužení doby atrioventrikulárního převodu a tím snížení srdeční
frekvence.

Nesteroidní protizánětlivé léky (NSAID): NSAID mohou snižovat hypotenzívní účinek bisporolol-
fumarátu.

Beta sympatomimetika (např. isoprenalin, dobutamin): kombinace s bisoprolol-fumarátem může snižovat účinek obou látek.
Sympatomimetika, která aktivují jak beta, tak alfa adrenoreceptory: Kombinace s bisoprolol- fumarátem může vést ke zvýšení krevního tlaku. Tyto interakce jsou pravděpodobnější u neselektivních beta blokátorů.

Současné používání s antihypertenzívy a rovněž s jinými léky snižujícími krevní tlak (např. tricyklická antidepresíva, barbituráty, fenothiaziny) může zvýšit riziko hypotenze.
Kombinace, které je třeba brát v úvahu

Meflochin: zvýšené riziko bradykardie.

Inhibitory monoaminooxidázy (kromě inhibitorů MAO-B): zesílení hypotenzního účinku beta blokátorů, ale také riziko hypertenzní krize.

4.6  Fertilita, těhotenství a kojení

Těhotenství
Bisoprolol-fumarát má farmakologické účinky, které mohou nežádoucím způsobem  ovlivnit těhotenství a/nebo plod/novorozence. Všeobecně beta blokátory snižují placentární perfúzi, což bývá spojené s retardací plodu, intrauterinní smrtí, potratem nebo předčasným porodem. Nežádoucí reakce (např. hypoglykémie, bradykardie) se mohou vyskytnout u plodu nebo novorozence. Je-li léčba beta blokátory nutná, upřednostňuje se léčba selektivními blokátory beta1-adrenoreceptorů.
Concor není doporučený během těhotenství, pokud to není nutné. Je-li léčba během těhotenství nevyhnutelná, je potřeba pravidelně monitorovat uteroplacentární průtok a růst plodu. V případě škodlivých účinků na těhotenství nebo plod je doporučena alternativní léčba. Novorozence je třeba pečlivě sledovat. Příznaky hypoglykéme a bradykardie je obecně možné očekávat do tří dnů.

Kojení
Nejsou k dispozici žádné údaje o tom, zda se bisoprolol-fumarát vylučuje do mateřského mléka u lidí
nebo o bezpečnosti expozice bisoprolol-fumarátu u dětí.
Proto se kojení během léčby přípravkem Concor nedoporučuje.
4.7  Účinky na schopnost řídit a obsluhovat stroje

Ve studii s pacienty s ischemickou chorobou srdeční neovlivnil bisoprolol-fumarát schopnost řídit motorové vozidlo. Avšak v individuálních případech může být schopnost řídit motorové vozidlo nebo obsluhovat stroje porušená. Platí to zvláště na začátku léčby, při změně léku jakož i při souběžném požití alkoholu.

4.8  Nežádoucí účinky

Následující definice se týkají terminologie pro frekvence výskytu.



4/8

Velmi časté (≥1/10), časté (≥1/100 až <1/10), méně časté (≥1/1000 až <1/100), vzácné (≥1/10000 až
<1/1000), velmi vzácné (<1/10000), není známo (z dostupných údajů nelze určit).

Vyšetření
Vzácné:      zvýšené hladiny triglyceridů, zvýšené hladiny jaterních enzymů (ALT, AST)

Srdeční poruchy
Méně časté:    poruchy atrioventrikulárního převodu, zhoršení stávajícího srdečního selhání,
bradykardie
Poruchy nervového systému
Časté:       závratě*, bolesti hlavy* Vzácné:      synkopa

Poruchy oka
Vzácné:      snížená tvorba slz (má být zváženo, pokud pacient používá kontaktní čočky) Velmi vzácné:   zánět spojivek (konjunktivitida)

Poruchy ucha a labyrintu
Vzácné:     poruchy sluchu
Respirační, hrudní a mediastinální poruchy
Méně časté:    bronchospasmus u pacientů s bronchiálním astmatem nebo anamnézou obstrukce dýchacích cest
Vzácné:     alergická rýma
Gastrointestinální poruchy
Časté:       gastrointestinální poruchy jako je nevolnost, zvracení, průjem, zácpa

Poruchy kůže a podkožní tkáně
Vzácné:      reakce z přecitlivělosti jako je svědění, návaly, vyrážka a angioedém
Velmi vzácné:   alopecie, beta blokátory mohou vyvolat nebo zhoršit příznaky lupénky nebo
indukovat vznik psoriáze podobné vyrážky.

Poruchy svalové a kosterní soustavy a pojivové tkáně Méně časté:    svalová slabost, svalové křeče

Cévní poruchy
Časté:       pocit chladu nebo necitlivosti v končetinách
Méně časté:   hypotenze

Celkové poruchy a reakce v místě aplikace Časté:       únava
Méně časté:   asténie

Poruchy jater a žlučových cest Vzácné:      hepatitida
Poruchy reprodukčního systému a prsu: Vzácné:      erektilní dysfunkce

Psychiatrické poruchy
Méně časté:    deprese, poruchy spánku Vzácné:      noční můry, halucinace



5/8

*Tyto příznaky se vyskytují zvláště na začátku léčby. Jsou obvykle mírné a obvykle odezní během 1 – 2 týdnů.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek

4.9  Předávkování

Příznaky
Mezi velmi časté příznaky, které je možné očekávat po předávkování beta blokátory, patří bradykardie, hypotenze, bronchospasmus akutní srdeční nedostatečnost a hypoglykémie.
Existuje široká interindividuální variabilita v citlivosti na jednorázovou vysokou dávku bisoprolol- fumarátu a pacienti se srdečním selháním jsou pravděpodobně velmi citliví.
Léčba
V případě  předávkování  je  obecně  potřeba  léčbu  bisoprolol-fumarátem  přerušit  a  zahájit symptomatickou a podpůrnou léčbu.
Omezené údaje naznačují, že bisoprolol-fumarát je obtížně dialyzovatelný.

5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Betablokátor, selektivní, ATC kód: C07AB07 Mechanismus účinku
Bisoprolol-fumarát je beta1-selektivní blokátor adrenoreceptorů bez vnitřní sympatomimetické a membrány stabilizující aktivity. Vykazuje pouze velmi malou afinitu k beta2-receptoru hladkého svalstva průdušek a cév a rovněž beta2-receptorům účastnících se metabolické regulace. U bisoprolol- fumarátu se tudíž obecně neočekává vliv na odpor dýchacích cest a beta2-receptory zprostředkované metabolické účinky. Jeho beta1-selektivita přesahuje terapeutické rozmezí dávkování.
Bisoprolol-fumarát nemá výrazný negativně inotropní účinek.
Bisoprolol-fumarát dosahuje svého maximálního účinku za 3 – 4 hodiny po perorálním podání. Eliminační poločas 10 – 12 hodin poskytuje 24hodinový účinek po dávkování v jedné denní dávce.
Maximálního antihypertenzního účinku bisoprolol-fumarátu je obecně dosaženo po 2 týdnech.
U akutního podání u pacientů s ischemickou chorobou srdeční bez chronického srdečního selhání snižuje bisoprolol-fumarát srdeční frekvenci a tepový objem, čímž snižuje srdeční výdej a spotřebu kyslíku. U chronického podávání se úvodní zvýšená periferní rezistence snižuje. Mimo jiné je diskutováno snížení plasmatické aktivity reninu jako mechanismus antihypertenzívního účinku beta blokátorů.
Bisoprolol-fumarát snižuje odpověď na sympatoadrenální aktivitu prostřednictvím blokády srdečních beta receptorů. To vyvolává snížení srdeční frekvence a kontraktility a tím snížení spotřeby kyslíku v myokardu, což je požadovaný účinek u anginy pectoris s ischemickou chorobou srdeční.
5.2  Farmakokinetické vlastnosti

Absorpce



6/8

Bisoprolol-fumarát se téměř úplně (>90 %) absorbuje z gastrointestinálního traktu a s velmi malým first-pass efektem v játrech (asi 10 %) má po perorálním podání absolutní biologickou dostupnost přibližně
90 %.
Distribuce
Distribuční objem je 3,5 l/kg. Vazba na plazmatické bílkoviny je přibližně 30 %.

Metabolismus a eliminace
Bisoprolol-fumarát se vylučuje z organismu dvěma stejně účinnými cestami. 50 % se metabolizuje játry na inaktivní metabolity, které se potom vylučují ledvinami. Zbývajících 50 % se vylučuje ledvinami v nezměněné formě. Proto není u pacientů s poruchou renální nebo hepatální funkce obvykle úprava dávkování potřebná.
Celková clearance léku je asi 15 l/hod. Eliminační poločas je 10 - 12 hodin. Bisoprolol-fumarát má lineární, na věku nezávislou kinetiku.
5.3  Předklinické údaje vztahující se k bezpečnosti

Předklinické údaje nepoukazují na žádné zvláštní riziko pro člověka na základě konvenčních studií bezpečnosti, toxicity při opakovaném podání, genotoxicity nebo mutagenicity a kancerogenity.
Reprodukční toxicita
Ve studiích reprodukční toxicity neměl bisoprolol-fumarát žádný vliv na fertilitu nebo reprodukci.
Podobně jako ostatní beta blokátory způsobuje bisoprolol-fumarát maternální (snížení příjmu jídla a snížení tělesné hmotnosti) a embryo/fetální toxicitu (zvýšený výskyt resorpcí, snížená porodní hmotnost novorozenců, zpomalený fyzický vývoj) při vysokých dávkách. Není však teratogenní.

6.  FARMACEUTICKÉ ÚDAJE

6.1  Seznam pomocných látek

Jádro tablety:
Koloidní bezvodý oxid křemičitý
Magnesium-stearát Krospovidon Mikrokrystalická celulóza Kukuřičný škrob
Hydrogenfosforečnan vápenatý

Potah tablety:
Žlutý oxid železitý (E172)
Dimetikon Makrogol 400
Oxid titaničitý (E171) Hydroxypropylmethylcelulosa

Concor 10 mg:
obsahuje navíc červený oxid železitý (E172) v potahu tablety.


6.2  Inkompatibility
Neuplatňuje se.


7/8

6.3  Doba použitelnosti

5 let.



6.4  Zvláštní opatření pro uchovávání

Uchovávejte při teplotě do 30 ᵒC.
6.5  Druh obalu a obsah balení

PVC/Al blistr, krabička.

Velikost balení:
Concor 5 mg: 30 a 100 potahovaných tablet
Concor 10 mg: 30 a 100 potahovaných tablet

6.6  Zvláštní opatření pro likvidaci přípravku a pro zacházení s ním

Žádné zvláštní požadavky.

7.  DRŽITEL ROZHODNUTÍ O REGISTRACI
Merck spol. s r.o., Na Hřebenech II 1718/10, 140 00 Praha 4, Česká republika
8.  REGISTRAČNÍ ČÍSLO(A)
Concor 5 mg: 41/304/89-A/C Concor 10 mg: 41/304/89-B/C


9.  DATUM PRVNÍ REGISTRACE/PRODLOUŽENÍ REGISTRACE
11.12.1989/23. 6. 2010


10.  DATUM REVIZE TEXTU
6. 11. 2020



















8/8
