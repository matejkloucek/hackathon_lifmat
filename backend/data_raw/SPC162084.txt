Sp. zn. sukls162418/2020

SOUHRN ÚDAJŮ O PŘÍPRAVKU


1.   NÁZEV PŘÍPRAVKU

Humulin R Cartridge 100 IU/ml injekční roztok v zásobní vložce


2.   KVALITATIVNÍ A KVANTITATIVNÍ SLOŽENÍ

Jeden ml obsahuje insulinum humanum 100 IU (původem z rekombinantní DNA produkované E .coli).

Jedna zásobní vložka obsahuje 3 ml, což odpovídá 300 IU rozpustného inzulinu.

Úplný seznam pomocných látek viz bod 6.1.

3.   LÉKOVÁ FORMA

Injekční roztok v zásobní vložce.

Humulin R je sterilní, čirý, bezbarvý vodný roztok humánního inzulinu.

4.   KLINICKÉ ÚDAJE

4.1  Terapeutické indikace

Léčba pacientů s diabetem mellitem, kteří potřebují inzulin k udržení normální glukózové homeostázy.
4.2  Dávkování a způsob podání

Dávkování
Dávkování má být určeno lékařem v souladu s potřebami pacienta.

Pediatrická populace

Nejsou dostupné žádné údaje. Způsob podání
Humulin R v zásobních vložkách je vhodný pouze pro subkutánní injekce aplikované pomocí pera pro opakované použití. Pokud je nutné podání pomocí stříkačky nebo intravenózní
injekce, je třeba použít injekční lahvičku.
Umístění subkutánních vpichů by mělo být v horní části paží, na stehnech, hýždích nebo břiše. Místa vpichu mají být měněna rotačním způsobem tak, aby stejné místo nebylo použito vícekrát než přibližně jednou za měsíc, aby se snížilo riziko lipodystrofie a kožní amyloidózy (viz bod 4.4 a 4.8).


1

Při subkutánní aplikaci všech přípravků Humulin je třeba se pečlivě ujistit o tom, že nedošlo
k aplikaci do cévy. Po aplikaci se místo vpichu nemá masírovat. Pacient musí být řádně poučen o správné aplikační technice.

Balení přípravku obsahuje příbalovou informaci s instrukcemi popisujícími aplikaci inzulinu.
4.3  Kontraindikace

Hypoglykémie.

Přecitlivělost na léčivou látku nebo na kteroukoli pomocnou látku uvedenou v bodě 6.1, pokud není přípravek používán v souvislosti s desenzibilizačním programem.
Za žádných okolností nesmí být jiné lékové formy přípravku Humulin kromě rozpustného inzulinu Humulin R použity intravenózně.

4.4  Zvláštní upozornění a zvláštní opatření pro použití
Převedení pacienta na jiný typ nebo značku inzulinu musí být provedeno pod přísným
lékařským dohledem. Změny síly, značky (výrobce), typu (rozpustný, isofan, směs), druhu (zvířecí, humánní, analog humánního inzulinu) a/nebo způsobu výroby (rekombinantní DNA versus inzulin zvířecího původu) mohou mít za následek potřebu změny dávkování.
U některých pacientů přecházejících z inzulinu zvířecího původu na humánní může být
zapotřebí změna dávkování. Je-li úprava nutná, může se projevit při první dávce nebo během několika prvních týdnů či měsíců.
Malé množství pacientů, kteří měli hypoglykemické reakce po převodu z inzulinu zvířecího původu na humánní inzulin, uvádělo, že časné varovné příznaky hypoglykémie byly méně
znatelné nebo odlišné od těch, které zažili při použití předchozího inzulinu zvířecího původu.
Pacienti, jejichž kontrola glukózy např. intenzifikovanou inzulinovou terapií se výrazně
zlepšila, mohou ztratit některé nebo všechny varovné příznaky hypoglykémie a měli by být proto náležitě poučeni. Dalšími okolnostmi, které mohou zeslabit nebo změnit varovné příznaky hypoglykémie, jsou dlouhodobý diabetes, diabetická neuropatie nebo léčba
betablokátory. Neřešené hypoglykemické nebo hyperglykemické reakce mohou způsobit ztrátu vědomí, koma nebo smrt.
Použití nedostatečných dávek nebo přerušení léčby, zvláště u inzulin-dependentních
diabetiků, může vést k hyperglykémii a diabetické ketoacidóze; stavům, které mohou být letální.

Léčba humánním inzulinem může způsobovat tvorbu protilátek, jejich hladiny jsou však nižší než při užití purifikovaných zvířecích inzulinů.

Potřeba inzulinu se může velmi měnit při onemocnění nadledvin, hypofýzy nebo štítné žlázy a při výskytu ledvinové nebo jaterní choroby.

Potřeba inzulinu může být zvýšena během nemoci nebo vlivem emocionálních rozrušení.
Úprava dávky může být rovněž nutná, pokud pacienti vykonávají zvýšenou fyzickou aktivitu nebo mění svou obvyklou dietu.

Pacienti musí být poučeni, aby průběžně střídali místo vpichu za účelem snížení rizika vzniku lipodystrofie a kožní amyloidózy. Existuje možné riziko zpomalení absorpce inzulinu a zhoršení kontroly hladiny glukózy po vpíchnutí inzulinu do míst s těmito reakcemi. Byly

2

hlášeny případy, kdy náhlá změna místa vpichu do nedotčené oblasti vedla k hypoglykémii. Po změně místa vpichu se doporučuje monitorování glukózy v krvi a je možné zvážit úpravu dávky antidiabetik.

Kombinace humánního inzulinu s pioglitazonem
U pacientů užívajících pioglitazon v kombinaci s inzulinem byly hlášeny případy srdečního
selhání, zvláště u pacientů s rizikovými faktory pro rozvoj srdečního selhání. Tato skutečnost má být brána do úvahy, pokud je zvažována kombinovaná léčba pioglitazonem a humánním inzulinem. Pokud je užita kombinovaná léčba, u pacientů mají být sledovány známky
srdečního selhání, nárůst tělesné hmotnosti a otoky. Léčba pioglitazonem má být přerušena,
pokud se objeví jakékoliv zhoršení srdečních příznaků. Návod k použití a pokyny pro zacházení
Pro prevenci přenosu infekce musí být jedna zásobní vložka používána pouze jedním
pacientem, a to i v případě, že je jehla měněna při každém použití aplikační pomůcky. Pera, se kterými lze používat zásobní vložky Humulin R Cartridge
Tyto zásobní vložky mají být používány pouze s inzulinovými pery Lilly k opakovanému použití a nesmí být používány s jinými pery k opakovanému použití, protože přesnost
dávkování v jiných perech nebyla stanovena.

Sledovatelnost

Aby se zlepšila sledovatelnost biologických léčivých přípravků, má se přehledně zaznamenat název podaného přípravku a číslo šarže.
Pomocné látky

Tento přípravek obsahuje méně než 1 mmol (23 mg) sodíku v jedné dávce, to znamená, že je v podstatě „bez sodíku“.
4.5   Interakce s jinými léčivými přípravky a jiné formy interakce

U některých léčivých přípravků je známa jejich interakce s metabolismem glukózy, a proto
při užívání jiných léčiv podávaných současně s humánním inzulinem má být konzultován
lékař (viz bod 4.4). Lékař musí brát možné interakce do úvahy a ověřit u pacientů jejich další medikaci užívanou společně s humánním inzulinem.

Potřeba inzulinu může být zvýšena léky s hyperglykemickým účinkem, jako jsou glukokortikoidy, hormonální substituce při léčbě poruch štítné žlázy, růstový hormon, danazol, beta-2-mimetika (jako jsou ritodrin, salbutamol, terbutalin), thiazidy.
Potřeba inzulinu může být snížena při podávání léků s hypoglykemizujícím účinkem, jako jsou perorální antidiabetika, salicyláty (např. kyselina acetylsalicylová), některá antidepresiva (inhibitory monoaminooxidázy), některé inhibitory angiotenzin konvertujícího enzymu (kaptopril, enalapril), blokátory receptorů pro angiotenzin II, neselektivní beta blokátory
a alkohol.

Analoga somatostatinu (oktreotid, lanreotid) mohou potřebu inzulinu, jak snižovat, tak zvyšovat.



3

4.6  Fertilita, těhotenství a kojení

Udržení dobré kontroly glykémie během těhotenství je základním požadavkem léčby diabetu u pacientek léčených inzulinem při inzulin-dependentním nebo gestačním diabetu. Potřeba inzulinu se obvykle snižuje během prvního trimestru a zvyšuje během druhého a třetího trimestru. Pacientky s diabetem by měly být poučeny o tom, aby informovaly svého lékaře
v případě těhotenství nebo pokud těhotenství zvažují.

Pečlivé monitorování glykémie stejně jako celkového zdravotního stavu je základním požadavkem u těhotných s diabetem.
U kojících diabetiček může vzniknout potřeba úpravy dávky inzulinu, diety nebo obojího.

4.7  Účinky na schopnost řídit a obsluhovat stroje

Pacientova schopnost koncentrace a reakce může být zhoršena v důsledku hypoglykémie. To může být riskantní v situacích speciálně vyžadujících výše uvedené schopnosti (např. řízení auta nebo obsluha strojů).

Pacient by měl být poučen o nutnosti zabránit hypoglykémii během řízení, což je zvláště významné u těch osob, které mají sníženou nebo chybějící vnímavost varovných příznaků
hypoglykémie nebo mají časté hypoglykemické epizody. Za těchto okolností má být pečlivě zvážena vhodnost řízení motorových vozidel.
4.8  Nežádoucí účinky

Nejčastějším nežádoucím účinkem inzulinové terapie u pacienta s diabetem je hypoglykémie. Závažná hypoglykémie může vést ke ztrátě vědomí a v extrémních případech ke smrti.
Vzhledem k tomu, že hypoglykémie je důsledkem jak dávky inzulinu, tak i dalších faktorů jako je intenzita tělesné námahy nebo dieta, není uvedena frekvence výskytu hypoglykémie.

Lokální přecitlivělost je u pacientů častá (≥1/100 až <1/10). Může se projevit ve formě zarudnutí, otoku a svědění v místě injekce inzulinu. Tento stav obvykle ustoupí během několika dnů nebo týdnů. V některých případech může být tento stav zapříčiněn jinými
faktory než inzulinem, například iritací kůže dezinfekčním prostředkem nebo nesprávnou injekční technikou.
Systémová alergie, která je velmi vzácná (<1/10 000), ale potenciálně závažnější, je
generalizovanou alergií na inzulin. Může způsobit vyrážku po celém těle, dušnost, sípání, pokles krevního tlaku, tachykardii nebo pocení. Těžké stavy generalizované alergie mohou
ohrožovat život. Ve vzácných případech závažné alergie na přípravek Humulin je vyžadována okamžitá léčba. Může být zapotřebí změna inzulinu nebo desenzibilizace.

Lipodystrofie v místě aplikace injekce je méně častá (≥1/1 000 až <1/100). Poruchy kůže a podkožní tkáně: Frekvence „není známo“: kožní amyloidóza
Poruchy kůže a podkožní tkáně:
V místě vpichu se může vyvinout lipodystrofie a kožní amyloidóza vedoucí ke zpomalení lokální absorpce inzulinu. Průběžné střídání místa vpichu v dané oblasti aplikace může
pomoci omezit tyto reakce nebo jim předejít (viz bod 4.4).

V průběhu léčby inzulinem byly hlášeny případy edémů, obzvláště pokud je pro zvládnutí předcházející špatné metabolické kontroly použita intenzifikovaná inzulinová terapie.


4

Hlášení podezření na nežádoucí účinkyHlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu: Státní ústav pro kontrolu léčiv, Šrobárova 48, 100 41 Praha 10. Webové stránky: www.sukl.cz/nahlasit-nezadouci-ucinek.
4.9  Předávkování

Inzulin nemá specifickou definici předávkování, protože glykémie je výsledkem komplexních interakcí mezi hladinou inzulinu, dostupností glukózy a ostatními metabolickými procesy.
Hypoglykémie se může objevit jako důsledek nadbytku inzulinové aktivity v poměru k příjmu
potravy a výdeji energie.

Hypoglykémie může být spojena s netečností, zmateností, palpitacemi, bolestmi hlavy, pocením a zvracením.

Mírné epizody hypoglykémie reagují na perorální podání glukózy nebo výrobku obsahujícího sacharidy. Korekce středně těžké hypoglykémie může být provedena intramuskulární nebo subkutánní injekcí glukagonu a následným perorálním podáním sacharidů, pokud se pacient dostatečně zotavuje. Pacienti, kteří nereagují na glukagon, musí dostat roztok glukózy
intravenózně.

Pokud je pacient v komatu, měl by být aplikován glukagon intramuskulárně nebo subkutánně. Pokud však glukagon není k dispozici nebo pacient na jeho podání nereaguje, musí být podán roztok glukózy intravenózně. Jakmile se pacient probere z bezvědomí, měl by dostat najíst.

Po zdánlivé úpravě klinického stavu je nezbytný další příjem sacharidů a sledování pacienta, protože se hypoglykémie může opakovat.

5.   FARMAKOLOGICKÉ VLASTNOSTI

5.1  Farmakodynamické vlastnosti

Farmako-terapeutická skupina: Inzuliny a analoga rychle působící, k injekční aplikaci
ATC kód: A10AB01.
Humulin R je rychle působící inzulinový přípravek.
Primárním účinkem inzulinu je regulace glukózového metabolismu.

Navíc má inzulin další anabolické a anti-katabolické účinky na mnoho různých tkání. Ve
svalové tkáni tyto účinky zahrnují zvýšení syntézy glykogenu, mastných kyselin, glycerolu a proteinů a vychytávání aminokyselin a zároveň snížení glykogenolýzy, glukoneogeneze, ketogeneze, lipolýzy, proteinového katabolismu a produkce aminokyselin.
Typický průběh aktivity v čase (křivka utilizace glukózy) po subkutánní injekci ilustruje silná křivka na následujícím grafu. Rozdíly v čase a/nebo intenzitě aktivity inzulinu, které může
pacient zaznamenat, znázorňuje stínovaná plocha. Rozdíly závisí na dávce, místě injekce, teplotě a fyzické aktivitě pacienta.







5

Humulin R





Inzulinová aktivita







5.2  Farmakokinetické vlastnosti
Čas (hodiny)

Farmakokinetika inzulinu neodráží metabolický účinek tohoto hormonu. Proto je třeba při zvažování aktivity inzulinu vycházet z křivky utilizace glukózy.
5.3  Předklinické údaje vztahující se k bezpečnosti

Humulin je humánní inzulin produkovaný rekombinantní technologií. Při studiích
subchronické toxicity nebyly hlášeny žádné závažné události. V řadě in vitro a in vivo
genetických toxikologických studií neměl humánní inzulin mutagenní účinky.

6.   FARMACEUTICKÉ ÚDAJE

6.1  Seznam pomocných látek

metakresol glycerol
voda pro injekci
K úpravě pH může být použita: kyselina chlorovodíková a/nebo hydroxid sodný.

6.2  Inkompatibility

Přípravky Humulin se nemají míchat s inzuliny jiných výrobců nebo s přípravky obsahujícími zvířecí inzulin.
6.3  Doba použitelnosti

Nepoužitá zásobní vložka
2 roky.

Po založení zásobní vložky
28 dnů.

6.4  Zvláštní opatření pro uchovávání

Nepoužitá zásobní vložka
Uchovávejte v chladničce (2 ºC – 8 ºC). Chraňte před mrazem. Nevystavujte nadměrnému teplu nebo přímému slunečnímu svitu.



6

Po založení zásobní vložky
Uchovávejte při teplotě do 30 ºC. Chraňte před chladem. Pero se založenou zásobní vložkou nesmí být uchováváno s nasazenou jehlou.

6.5  Druh obalu a velikost balení
3 ml injekční roztok v zásobní vložce (sklo třídy I) s gumovým pístem dole a gumovou
diskovitou zátkou nahoře.
Velikost balení: 5 nebo 10 zásobních vložek. Na trhu nemusí být všechny velikosti balení.

6.6  Zvláštní opatření pro likvidaci přípravku a pro zacházení s ním

Nepoužívejte jehly opakovaně. Jehly zlikvidujte odpovídajícím způsobem. Jehly ani pera
s nikým nesdílejte. Náplně mohou být užívány do vyprázdění, potom je zlikvidujte odpovídajícím způsobem. Všechen nepoužitý léčivý přípravek nebo odpad musí být zlikvidován v souladu s místními požadavky.
Návod k použití přípravku a zacházení s ním
Pro prevenci přenosu infekce musí být jedna zásobní vložka používána pouze jedním
pacientem, a to i v případě, že je jehla měněna při každém použití aplikační pomůcky.

Tyto zásobní vložky mají být používány pouze s inzulinovými pery Lilly k opakovanému použití a nesmí být používány s jinými pery k opakovanému použití, protože přesnost
dávkování v jiných perech nebyla stanovena.

a)   Příprava dávky
Zásobní vložky obsahující přípravek Humulin R nevyžadují další rozpouštění a mohou být použity
pouze tehdy, je-li jejich obsah čirý, bezbarvý, bez viditelných pevných částic a vypadá jako voda. Zásobní vložky neumožňují mísení jiných inzulinů ve vložce. Vložky nelze znovu plnit.
U každého jednotlivého typu pera je nutno respektovat instrukce od výrobce k založení zásobní vložky, připojení jehly a aplikaci injekce inzulinu.

b)   Aplikace dávky
Aplikujte si správnou dávku inzulinu dle rady vašeho lékaře nebo diabetologické sestry. Místa vpichu by měla být měněna rotačním způsobem tak, aby stejné místo nebylo použito v průměru víckrát než jednou za měsíc.

Každé balení přípravku obsahuje příbalový leták s pokyny k aplikaci inzulinu.


7.  DRŽITEL ROZHODNUTÍ O REGISTRACI

ELI LILLY ČR, s.r.o., Pobřežní 394/12, Praha 8, Česká republika


8.   REGISTRAČNÍ ČÍSLO(A)

18/216/92-A/C



7

9.   DATUM PRVNÍ REGISTRACE/PRODLOUŽENÍ REGISTRACE

Datum první registrace: 25.3.1992
Datum prodloužení registrace: 18.12.2013


10.  DATUM REVIZE TEXTU

12. 8. 2020



















































8
