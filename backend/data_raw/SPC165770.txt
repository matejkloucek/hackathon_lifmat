

Sp. zn. sukls256048/2020
SOUHRN ÚDAJŮ O PŘÍPRAVKU

1.  NÁZEV PŘÍPRAVKU

FOREXO 200 mg potahované tablety


2.  KVALITATIVNÍ A KVANTITATIVNÍ SLOŽENÍ

Jedna tableta obsahuje cefpodoximum 200 mg ve formě cefpodoximum proxetilum.
Pomocné látky se známým účinkem: jedna tableta obsahuje 18 mg monohydrátu laktózy. Úplný seznam pomocných látek viz bod 6.1.

3.  LÉKOVÁ FORMA

Potahovaná tableta.
Bílé až téměř bílé, kulaté, bikonvexní potahované tablety s vyraženým „200“ na jedné straně a bez označení na druhé straně. Velikost tablety je 11,0 mm.


4.  KLINICKÉ ÚDAJE

4.1  Terapeutické indikace

Potahované tablety FOREXO jsou indikované pro léčbu následujících infekcí, pokud jsou způsobené citlivými organismy.
Infekce horních cest dýchacích způsobené organismy citlivými na cefpodoxim, včetně sinusitidy.
U tonzilitidy a faryngitidy má být cefpodoxim vyhrazen pro rekurentní nebo chronické infekce, nebo pro infekce, u kterých je známo či se předpokládá, že kauzální organismus je rezistentní na běžně používaná antibiotika.

Infekce dolních cest dýchacích způsobené organismy citlivými na cefpodoxim, zahrnující akutní
bronchitidu, relaps nebo exacerbaci chronické bronchitidy a bakteriální pneumonie.

Infekce horních a dolních cest močových způsobené organismy citlivými na cefpodoxim, zahrnující cystitidu a akutní pyelonefritidu.
Infekce kůže a měkkých tkání způsobené organismy citlivými na cefpodoxim, jako např. abscesy,
celulitida, infikované rány, furunkly, folikulitida, paronychie, karbunkly a vředy.

Kapavka – nekomplikovaná gonokoková uretritida.
Je třeba vzít v úvahu oficiální pokyny týkající se vhodného použití antibakteriálních přípravků.

4.2  Dávkování a způsob podání

1/10




Dávkování
Dospělí s normální funkcí ledvin
Sinusitida: 200 mg dvakrát denně.
Tonzilitida a faryngitida: 100 mg dvakrát denně.
Akutní bronchitida, exacerbace chronické bronchitidy a bakteriální pneumonie: 100–200 mg dvakrát denně, v závislosti na závažnosti infekce.
Nekomplikované infekce dolních cest močových: 100 mg dvakrát denně. Nekomplikované infekce horních cest močových: 200 mg dvakrát denně. Infekce kůže a měkkých tkání: 200 mg dvakrát denně.
Nekomplikovaná gonokoková uretritida: 200 mg, musí být užíváno v jedné dávce.

Přípravek FOREXO není v síle 100 mg k dispozici. Pro dávkování přípravku 100 mg dvakrát denně je třeba vzít v úvahu oficiální pokyny týkající se vhodného použití antibakteriálních přípravků.
Starší pacienti
U starších pacientů s normální funkcí ledvin není nutná žádná úprava dávkování.

Pediatrická populace
Doporučené průměrné dávkování pro děti je 8 mg/kg tělesné hmotnosti/den, podávané ve dvou
rozdělených dávkách v 12hodinových intervalech. Pro jejich léčbu je k dispozici vhodnější léková forma – cefpodoxim ve formě perorální suspenze.
Porucha funkce jater
V případě poruchy funkce jater není nutná žádná úprava dávkování.

Porucha funkce ledvin
Pokud clearance kreatininu přesáhne 40 ml/min, nevyžaduje dávkování cefpodoximu žádnou úpravu. Farmakokinetické studie ukazují pod touto hodnotou zvýšení poločasu eliminace z plazmy a maximální plazmatické koncentrace, a z toho důvodu musí být dávka vhodně upravena.
CLEARANCE KREATININU (ml/
min)

39 – 10
Jednotková dávka¹ podávaná jako jedna dávka každých
24 hodin (tj. polovina obvyklé dávky pro dospělé).


< 10

Pacienti na hemodialýze
Jednotková dávka¹ podávaná jako jedna dávka každých
48 hodin (tj. čtvrtina obvyklé dávky pro dospělé).
Jednotková dávka¹ podávaná po každé dialýze.

POZNÁMKA:
¹Jednotková dávka je buď 100 mg nebo 200 mg v závislosti na druhu infekce.
Doba trvání
Doba trvání léčby závisí na pacientovi, indikaci a kauzálním patogenu (patogenech).

Způsob podání Perorální podání.
Tablety se mají pro optimální absorpci užívat zároveň s jídlem.


2/10



4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1. Hypersenzitivita na jakýkoliv jiný cefalosporinový antibakteriální přípravek.
Těžká hypersenzitivita (např. anafylaktická reakce, těžká kožní reakce) na jakýkoliv jiný typ beta- laktamových antibakteriálních přípravků (např. peniciliny nebo karbapenemy).
4.4  Zvláštní upozornění a opatření pro použití

Dříve, než se léčba cefpodoxim-proxetilem zahájí, musí být řádně zjištěno, zda pacient v minulosti neměl hypersenzitivní reakce na cefpodoxim, cefalosporiny, peniciliny a jiné léky. Tento přípravek má být podáván s opatrností pacientům s citlivostí na penicilin (pro kontraindikace z důvodu známých
hypersenzitivních reakcí viz bod 4.3).
Antibiotika musí být opatrně podávána všem pacientům, u kterých došlo k jakékoli formě alergie, obzvláště na léky. Pokud nastane alergická reakce na cefpodoxim-proxetil, přerušte léčbu tímto přípravkem.
Závažné hypersenzitivní reakce mohou vyžadovat epinefrin a další urgentní opatření.

Cefpodoxim-proxetil nesmí být předepsán, pokud není prokázána těžká infekce nebo neexistuje důvodné podezření na bakteriální infekci.
Průjem v souvislosti s podáváním antibiotik, kolitida a pseudomembranózní kolitida spojená s Clostridium difficile mohou být hlášené v souvislosti s použitím cefpodoxim-proxetilu. Na tyto diagnózy musí být brán zřetel u každého pacienta, u kterého dojde ke vzniku průjmu v průběhu nebo krátce po
léčbě. Léčba cefpodoximem musí být přerušena, pokud při léčbě dojde k těžkému anebo krvavému průjmu, a musí se zahájit vhodná terapie. Podání antiperistaltik je kontraindikováno.
Jako u jiných cefalosporinů může dlouhodobé užívání cefpodoximu způsobit nadměrný růst necitlivých organismů (např. perianální, orální nebo vaginální kandidóza, pseudomembranózní kolitida, superinfekce). V takovýchto případech musí být zahájena specifická léčba.

Při dlouhodobé léčbě (>7 dnů) vysokými dávkami cefpodoximu je nutné monitorovat krevní obraz a
funkce jater a ledvin.

Cefalosporiny mohou být absorbovány na povrch membrán erytrocytů a mohou reagovat s protilátkami proti léčivu. Může tak dojít k pozitivitě Coombsova testu a velmi vzácně i k hemolytické anémii. Pro tuto reakci může nastat zkřížená reakce s penicilinem.
Při současném podávání aminoglykosidů nebo silných diuretik, jako je furosemid, je také indikováno pravidelné monitorování funkce ledvin. Pokud byl podáván pouze cefpodoxim, nebyla pozorována nefrotoxicita ani ototoxicita.

U pacientů trpících renální insuficiencí musí být cefpodoxim-proxetil podáván s opatrností a musí být
provedena úprava denní dávky v závislosti na clearance kreatininu (viz bod 4.2).

Přípravek FOREXO obsahuje laktózu. Pacienti se vzácnými dědičnými problémy s intolerancí galaktózy, úplným nedostatkem laktázy nebo malabsorpcí glukózy a galaktózy tento přípravek nemají užívat.

Tento léčivý přípravek obsahuje méně než 1 mmol (23 mg) sodíku v jedné tabletě, to znamená, že je
v podstatě „bez sodíku“.

4.5  Interakce s jinými léčivými přípravky a jiné formy interakce

3/10




Při klinických studiích nebyly hlášeny žádné klinicky závažné interakce s jinými léčivy.
Antagonisté H2 receptorů a antacida snižují biologickou dostupnost cefpodoximu. Probenecid snižuje
vylučování cefalosporinů. Cefalosporiny mohou zvyšovat antikoagulační účinek kumarinů.
Jako u dalších cefalosporinů byly hlášeny ojedinělé případy ukazující vznik pozitivního Coombsova testu
(viz bod 4.4).

Studie ukázaly, že biologická dostupnost je snížena o přibližně 30 %, pokud je cefpodoxim podáván
s léčivy, která neutralizují žaludeční pH nebo brání sekreci žaludeční kyseliny. Proto musí být léčiva, jako jsou antacida minerálního typu a H2 blokátory, jako například ranitidin, která mohou způsobit zvýšení
žaludečního pH, užívána 2 až 3 hodiny po podání cefpodoximu.

Pokud je přípravek podáván při jídle, zvyšuje se jeho biologická dostupnost.
Falešně pozitivní reakce na glukózu v moči může nastat u Benediktova nebo Fehlingova roztoku, nebo u testovacích tablet síranu měďnatého, ne však u testů založených na enzymatické glukózo-oxidázové reakci.

4.6  Fertilita, těhotenství a kojení

Těhotenství
Studie u zvířat neprokázaly žádné teratogenní nebo fetotoxické účinky. Bezpečnost cefpodoxim-proxetilu v průběhu těhotenství však nebyla stanovena a stejně jako v případě všech jiných léků musí být v prvních měsících těhotenství podáván s opatrností.

Kojení
Cefpodoxim se vylučuje do mateřského mléka. Je třeba přerušit buď kojení, nebo léčbu.

Fertilita
Žádné nežádoucí účinky na fertilitu nebo reprodukci nebyly zaznamenány při perorálním podávání dávek
100 mg/kg/den nebo menších (2násobek dávky pro člověka založené na mg/m²) laboratorním potkanům.

4.7  Účinky na schopnost řídit a obsluhovat stroje

Pozornost musí být věnována riziku pocitu závratí.

4.8  Nežádoucí účinky

Nežádoucí účinky, které se objevily buď při klinických studiích, nebo byly hlášeny spontánně, jsou uvedeny níže. Jejich četnost je definována pomocí následující konvence: velmi časté (≥ 1/10), časté
(≥ 1/100 až <1/10), méně časté (≥ 1/1 000 až < 1/100), vzácné (≥ 1/10 000 až < 1/1 000), velmi vzácné
(< 1/10 000), není známo (z dostupných údajů nelze určit). U každé třídy orgánového systému jsou nežádoucí účinky na léčivý přípravek uvedeny v pořadí se snižující se závažností.


Četnost/třídy orgánových systémů
Infekce a infestace
Časté
Méně časté
Vzácné
Velmi vzácné


ᵃProliferace
necitlivých bakterií.

4/10




Poruchy krve a lymfatického systému





Poruchy imunitního systému




















Poruchy nervového systému

Poruchy ucha a labyrintu
Gastrointestinální
poruchy









Poruchy jater a
žlučových cest




































Nauzea, zvracení, bolesti břicha,
průjem. Jako příznak enterokolitidy se může objevit krvavý
průjem.








ᶜAlergické
reakce, jako například mukokutánní reakce, kožní vyrážky, kopřivka a pruritus.















Bolesti hlavy, parestézie, závratě.
Tinitus
Hematologická
onemocnění, jako například snížení hemoglobinu,
trombocytóza, trombocytopenie, leukopenie a eosinofilie.







































ᵉPřechodné středně závažné zvýšení
sérové aktivity
AST, ALT a
Hemolytická anémie
ᵇNeutropenie a
agranulocytóza





Kožní reakce
s tvorbou puchýřů (erythema multiforme, Stevens- Johnsonův syndrom a toxická epidermální nekrolýza). Pokud takové příznaky nastanou, musí být ukončeno podávání přípravku. Jako u
dalších cefalosporinů byly hlášeny velmi
vzácné případy anafylaktických reakcí, bronchospasmu, purpury a
angioedému, reakce podobné sérové nemoci s vyrážkou, horečkou nebo artralgií.





ᵈPseudomembranózní
enterokolitida.









Poškození jater.

5/10







Poruchy ledvin a
močových cest

Celkové poruchy a reakce v místě aplikace






Astenie nebo
malátnost
alkalické fosfatázy a/nebo koncentrace bilirubinu v séru.



ᶠMírné zvýšení
hladiny močoviny a
kreatininu v krvi.


ᵃ Jako u dalších antibiotik může užívání cefpodoximu, obzvláště při dlouhodobé léčbě, způsobit proliferaci necitlivých bakterií. (viz bod 4.4).
ᵇ Jako u dalších beta-laktamových antibiotik může při léčbě cefpodoximem, obzvláště pokud bude podáván dlouhodobě, vzniknout neutropenie nebo vzácněji agranulocytóza.
ᶜ Byly pozorovány hypersenzitivní reakce všech stupňů závažnosti (viz bod 4.3).
ᵈ Pokud v průběhu nebo po ukončení léčby dojde k závažnému nebo přetrvávajícímu průjmu, je třeba zvážit možnost vzniku pseudomembranózní enterokolitidy (viz bod 4.4).
ᵉ Tyto laboratorní výsledky, které mohou být zdůvodněny infekcí, mohou vzácně přesáhnout dvojnásobek horního limitu referenčního intervalu každého analytu a odpovídat obrazu poškození jater, obvykle
cholestatického, častěji však asymptomatického.
ᶠ U antibiotik ze stejné skupiny jako cefpodoxim byly pozorovány změny ve funkci ledvin, obzvláště když byly společně předepsány s aminoglykosidy a/nebo silnými diuretiky.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

V případě předávkování potahovanými tabletami přípravku FOREXO je indikována podpůrná a symptomatická terapie.
V případě předávkování, obzvláště u pacientů s nedostatečností ledvin, může nastat encefalopatie. Encefalopatie je obvykle reverzibilní poté, co klesnou hladiny cefpodoximu v plazmě.

5.  FARMAKOLOGICKÉ VLASTNOSTI
5.1  Farmakodynamické vlastnosti

Farmakoterapeutická skupina: cefalosporiny třetí generace, ATC kód: J01DD13.

Cefpodoxim-proxetil je beta-laktamové antibiotikum, perorální cefalosporin třetí generace. Jedná se o proléčivo cefpodoximu.
Mechanismus účinku


6/10



Jako další beta-laktamová léčiva vyvíjí i cefpodoxim antibakteriální aktivitu navázáním a inhibicí
působení určitých syntetických enzymů bakteriální buněčné stěny, jmenovitě penicilin vážících proteinů. To způsobí přerušení biosyntézy buněčné stěny (peptidoglykanu), což vede k lýze bakteriální buňky a smrti.
Mechanismus rezistence
Bakteriální rezistence na cefpodoxim může být způsobena jedním nebo více z následujících mechanismů: – hydrolýza beta-laktamázami. Cefpodoxim může být účinně hydrolyzován některými beta-laktamázami s rozšířeným spektrem (ESBLs) a chromozomálně kódovanými enzymy (AmpC), které mohou být v některých aerobních gramnegativních bakteriálních kmenech indukovány nebo dlouhodobě potlačeny.
– snížená afinita penicilin vázajících proteinů k cefpodoximu.
– nepropustnost vnější membrány buněčné stěny gramnegativní bakterie vůči cefpodoximu, což omezuje přístup cefpodoximu k penicilin vázajícím proteinům.
– přítomnost membránové pumpy, která cefpodoxim z buňky vylučuje.
Hraniční hodnoty:
Podle hraničních hodnot minimální inhibiční koncentrace (MIC) dle EUCAST bylo pro cefpodoxim definováno následující:


Patogen
Enterobacteriaceae
S. pneumoniae
H. influenzae
M. catarrhalis
Citlivé (mg/l)
≤ 1
≤ 0,25
≤ 0,25
≤ 0,25
Rezistentní (mg/l)
> 1
> 0,5
> 0,5
> 0,5

Citlivost
Prevalence získané rezistence se může u vybraných kmenů lišit geograficky a s časem a jsou nutné
lokální informace o rezistenci, zejména při léčbě závažných infekcí. V případě potřeby je nutné vyhledat radu odborníka, je-li lokální prevalence rezistence taková, že je použití léku minimálně u některých typů infekcí problematické.

Běžně citlivé kmeny
Aerobní, grampozitivní:
Streptococcus pneumoniae
Streptokoky skupiny A (S. pyogenes), B (S. agalactiae), C, F a G Ostatní streptokoky (S. mitis, S. sanguis a S. salivarius) Corynebacterium diphtheriae
Stafylokoky (citlivé na methicilin)
Staphylococcus aureus a Staphylococcus epidermidis (kmeny produkující penicilinázu a neprodukující penicilinázu)
Aerobní, gramnegativní:
Haemophilus influenzae (kmeny produkující beta-laktamázu a neprodukující beta-laktamázu)
Haemophilus parainfluenzae (kmeny produkující beta-laktamázu a neprodukující beta- laktamázu)
Moraxella catarrhalis (kmeny produkující beta-laktamázu a neprodukující beta-laktamázu)
Neisseria meningitidis Neisseria gonorrhoeae Escherichia coli
Druhy rodu Klebsiella (K. pneumoniae; K. oxytoca) Proteus mirabilis


7/10



Druhy, u nichž může být problémem získaná rezistence
Druhy rodu Acinetobacter Druhy rodu Citrobacter Druhy rodu Enterobacter Morganella morganii
Rezistentní
Enterokoky
Stafylokoky rezistentní na methicilin (S. aureus a S. epidermidis) Staphylococcus saprophyticus
Pseudomonas aeruginosa a Pseudomonas spp. Clostridium difficile
Bacteroides fragilis a příbuzné druhy


5.2  Farmakokinetické vlastnosti

Absorpce
Cefpodoxim-proxetil je vstřebán ve střevu a je hydrolyzován na aktivní metabolit cefpodoxim. Pokud je cefpodoxim-proxetil perorálně podán ve formě tablety odpovídající 100 mg cefpodoximu pacientům, kteří jsou nalačno, je absorbováno 51,1 % a absorpce se zvýší příjmem potravy.

Distribuce
Distribuční objem je 32,3 l a vrcholová koncentrace cefpodoximu nastává 2 až 3 hodiny po užití dávky. Maximální plazmatická koncentrace je 1,2 mg/l a 2,5 mg/l po dávce 100 mg, respektive 200 mg. Po podávání 100 mg a 200 mg dvakrát denně po dobu 14,5 dne zůstávají plazmatické farmakokinetické parametry cefpodoximu nezměněné.
Vazba cefpodoximu na sérové proteiny – 40 %, převážně na albumin. Vazba je nesaturovatelného typu.

V plicním parenchymu, bronchiální sliznici, pleurální tekutině, tonzilách, intersticiální tekutině a tkáni prostaty může být dosaženo koncentrací cefpodoximu vyšších než je minimální inhibiční koncentrace (MIC) u běžných patogenů.
Protože hlavní část cefpodoximu je vylučována močí, koncentrace je vysoká. (Koncentrace v časových intervalech 0–4, 4–8 a 8–12 hodin po jedné dávce přesahuje MIC90 běžných močových patogenů.) Dobrá difuze cefpodoximu je také vidět u tkáně ledvin, s koncentracemi nad MIC90 běžných močových patogenů 3–12 hodin po podání jedné 200mg dávky (1,6–3,1 μg/g). Koncentrace cefpodoximu v medulární a kortikální tkáni je obdobná.
Studie na zdravých dobrovolnících ukazují, že střední koncentrace cefpodoximu v celkovém ejakulátu 6 až 12 hodin po podání jedné 200mg dávky je nad MIC90 N. gonorrhoeae.
Biotransformace
Cefpodoxim-proxetil je proléčivo cefpodoximu. Prakticky veškerý přípravek, který je absorbován, je
v tenkém střevu před vstupem do systémové cirkulace deesterifikován na svou aktivní formu. Samotný cefpodoxim nepodstupuje žádný významný metabolismus a je vyloučen nezměněn, převážně močí.
Eliminace
Hlavní cesta vyloučení je ledvinami, 80 % je vyloučeno nezměněno močí s poločasem eliminace přibližně
2,4 hodiny.


8/10



5.3  Předklinické údaje vztahující se k bezpečnosti

Neklinické údaje získané na základě konvenčních farmakologických studií bezpečnosti, toxicity po opakovaném podávání, genotoxicity, hodnocení kancerogenního potenciálu, reprodukční a vývojové toxicity neodhalily žádné zvláštní riziko pro člověka.

6.  FARMACEUTICKÉ ÚDAJE

6.1  Seznam pomocných látek

Jádro tablety:
Monohydrát laktózy Magnesium-stearát Vápenatá sůl karmelózy
Částečně substituovaná hyprolóza (1,81 mPa.s) Natrium-lauryl-sulfát
Potahová vrstva tablety:
Potahová soustava Opadry 03A28718 bílá obsahující:
Hypromelózu (E464) Oxid titaničitý (E171) Mastek

6.2  Inkompatibility

Neuplatňuje se.
6.3  Doba použitelnosti

2 roky

6.4  Zvláštní opatření pro uchovávání

Uchovávejte při teplotě do 25 °C v původním obalu, aby byl přípravek chráněn před světlem a vlhkostí.

6.5  Druh obalu a obsah balení
OPA/Al/PVC-Al blistr obsahující 10 tablet.
Velikost balení je 10 a 20 potahovaných tablet.

Na trhu nemusí být všechny velikosti balení.
6.6   Zvláštní opatření pro likvidaci přípravku a pro zacházení s ním

Žádné zvláštní požadavky.
Veškerý nepoužitý léčivý přípravek nebo odpad musí být zlikvidován v souladu s místními požadavky.

7.   DRŽITEL ROZHODNUTÍ O REGISTRACI

Alkaloid – INT d.o.o.

9/10



Šlandrova ulica 4
1231 Ljubljana - Črnuče
Slovinsko
tel.: +386 1 300 42 90
fax: +386 1 300 42 91
e-mail: info@alkaloid.si


8.   REGISTRAČNÍ ČÍSLO
15/385/12-C


9.  DATUM PRVNÍ REGISTRACE/PRODLOUŽENÍ REGISTRACE
Datum první registrace: 19. 12. 2012
Datum posledního prodloužení registrace: 9. 4. 2018

10.  DATUM REVIZE TEXTU

11. 12 .2020






























10/10
