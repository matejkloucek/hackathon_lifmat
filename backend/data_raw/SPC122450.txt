sp.zn.sukls152739/2018

SOUHRN ÚDAJŮ O PŘÍPRAVKU

1.  NÁZEV PŘÍPRAVKU

AMBROSAN 60 mg tablety

2.  KVALITATIVNÍ A KVANTITATIVNÍ SLOŽENÍ

Jedna tableta obsahuje ambroxoli hydrochloridum 60 mg.
Pomocná látka se známým účinkem: monohydrát laktosy 109 mg.
Úplný seznam pomocných látek viz bod 6.1.

3.  LÉKOVÁ FORMA

Tableta.
Téměř bílé kulaté tablety s dělicím křížem, o průměru 9,5 mm. Tabletu lze rozdělit na 4 stejné dávky.


4.  KLINICKÉ ÚDAJE

4.1  Terapeutické indikace
Mukolytická léčba akutních a chronických bronchopulmonálních onemocnění, která jsou spojena s abnormální sekrecí hlenu a poruchou jeho transportu (záněty horních a dolních dýchacích cest, infekční onemocnění dýchacích cest).
Přípravek mohou užívat dospívající od 12 let a dospělí.
4.2  Dávkování a způsob podání

Dávkování
Dospělí a dospívající od 12 let
Zpravidla se užívá ½ tablety 3krát denně během prvních 2-3 dní a poté ½ tablety 2krát denně.
V případě potřeby může být účinnost zvýšena podáváním 1 tablety 2krát denně.

Způsob podání
Tablety se užívají s jídlem nebo mezi jídly, nerozkousané a musí být zapíjeny velkým množstvím tekutiny (jako je voda, čaj nebo ovocný džus s výjimkou grapefruitového). Přívod tekutin zvyšuje mukolytický účinek ambroxol-hydrochloridu.
4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1.

4.4  Zvláštní upozornění a opatření pro použití

Při závažné poruše funkce ledvin nebo při těžkém poškození jater se smí ambroxol-hydrochlorid podávat jen se zvláštní opatrností. Při závažné poruše funkce ledvin je třeba očekávat hromadění metabolitů ambroxol-hydrochloridu vytvořených v játrech.
Byla zaznamenána hlášení závažných kožních reakcí souvisejících s podáním ambroxol- hydrochloridu, jako jsou například erythema multiforme, Stevensův-Johnsonův syndrom (SJS)/toxická epidermální nekrolýza (TEN) a akutní generalizovaná exantematózní pustulóza (AGEP). Pokud se
1/5

objeví symptomy nebo příznaky progresivní kožní vyrážky (někdy ve formě puchýřů nebo slizničních lézí), je nutno neprodleně ukončit podávání ambroxol-hydrochloridu a vyhledat lékařskou pomoc.

Vzhledem k možnému zablokování sekrece musí být přípravek Ambrosan 60 mg podáván s opatrností v případě poruchy bronchomotorické funkce a většího objemu sekrece (např. u vzácné primární ciliární dyskineze).

Přípravek obsahuje monohydrát laktosy. Pacienti se vzácnými dědičnými problémy s intolerancí galaktosy, úplným nedostatkem laktázy nebo malabsorpcí glukosy a galaktosy nemají tento přípravek užívat.
4.5  Interakce s jinými léčivými přípravky a jiné formy interakce

Vzhledem k tomu, že současné podávání ambroxol-hydrocholoridu s antitusiky může způsobit
nebezpečnou blokádu sekrece kvůli inhibici kašlacího reflexu, musí být souběžné podávání důkladně
posouzeno s ohledem na rizika a přínosy.

Podávání ambroxol-hydrochloridu souběžně s antibiotiky (amoxicilin, cefuroxim, erythromycin) vede ke zvýšení koncentrace antibiotik v bronchopulmonálním sekretu a ve sputu. Tento efekt je možné terapeuticky využít.
4.6  Fertilita, těhotenství a kojení

Těhotenství
Ambroxol-hydrochlorid prochází přes placentární bariéru. Studie na zvířatech nenaznačují přímé ani nepřímé škodlivé účinky na průběh těhotenství, embryonální/fetální vývoj, porod nebo postnatální vývoj. Rozsáhlé klinické zkušenosti po 28. týdnu těhotenství neprokázaly škodlivé účinky na plod. Přesto by měly být dodržovány obecné zásady užívání léků během těhotenství. Zvláště v 1. trimestru není užívání přípravků obsahujících ambroxol-hydrochlorid doporučeno.
Kojení
Ambroxol-hydrochlorid přechází do mateřského mléka. Ačkoli se u kojených dětí nežádoucí účinky neočekávají, podávání přípravku Ambrosan 60 mg tablety se u kojících matek nedoporučuje.

Fertilita
Studie na zvířatech nenaznačují přímé ani nepřímé škodlivé účinky na fertilitu.

4.7  Účinky na schopnost řídit a obsluhovat stroje

Neexistuje žádný důkaz o účincích na schopnost řídit a obsluhovat stroje.
Studie hodnotící vliv na schopnost řídit a obsluhovat stroje nebyly provedeny.

4.8  Nežádoucí účinky

Četnosti výskytu nežádoucích účinků jsou definovány podle konvence MedDRA jako: velmi časté (≥1/10), časté (≥1/100 až <1/10), méně časté (≥1/1 000 až <1/100), vzácné (≥1/10 000 až <1/1 000), velmi vzácné (<1/10 000), není známo (z dostupných údajů nelze určit).
Poruchy imunitního systému
Vzácné:    hypersenzitivní reakce.
Není známo:  anafylaktické reakce včetně anafylaktického šoku, angioedému a pruritu.

Respirační, hrudní a mediastinální poruchy
Není známo:  dyspnoe (příznak hypersenzitivní reakce).

Gastrointestinální poruchy
Časté:    nauzea.
Méně časté:  dyspepsie, zvracení, průjem a bolesti břicha.
2/5

Velmi vzácné: sialorea.

Poruchy kůže a podkožní tkáně
Vzácné:    vyrážka, kopřivka.
Není známo:  závažné nežádoucí kožní reakce (včetně erythema multiforme, Stevensova- Johnsonova syndromu/toxické epidermální nekrolýzy a akutní generalizované exantematózní pustulózy).
Celkové poruchy a reakce v místě aplikace
Méně časté:  horečka, slizniční reakce.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv, Šrobárova 48, 100 41 Praha 10;
webové stránky: www.sukl.cz/nahlasit-nezadouci-ucinek.

4.9  Předávkování

Dosud nebyly zaznamenány žádné specifické projevy předávkování u lidí.
Podle hlášení při náhodném předávkování a/nebo při špatném dávkování se objevují příznaky podobné známým nežádoucím účinkům ambroxol-hydrochloridu, které se vyskytují při doporučeném
dávkování a mohou vyžadovat symptomatickou léčbu.


5.  FARMAKOLOGICKÉ VLASTNOSTI
5.1  Farmakodynamické vlastnosti

Farmakoterapeutická skupina: Expektorancia, kromě kombinací s antitusiky, mukolytika
ATC kód: R05CB06.
Mechanismus účinku
Ambroxol-hydrochlorid zvyšuje sekreci hlenu v respiračním traktu a upravuje jeho vazkost. Zvyšuje tvorbu plicního surfaktantu a stimuluje činnost řasinek. Toto působení vede ke zlepšení slizničního transportu (mukociliární clearance). Zvýšení hlenové sekrece a mukociliární clearance usnadňuje vykašlávání a zmírňuje kašel.

Klinická účinnost a bezpečnost
Dlouhodobé užívání (6 měsíců) ambroxol-hydrochloridu u pacientů s CHOPN vedlo k významnému snížení exacerbace již po 2 měsících léčby. Pacienti léčeni ambroxol-hydrochloridem byli nemocni výrazně méně dní a doba léčby antibiotikem by mohla být zkrácena. Ve srovnání s placebem léčba ambroxol-hydrochloridem prokázala statisticky významné zlepšení příznaků, pokud jde o potíže
s vykašláváním, kašel, dyspnoe a auskultační příznaky.

5.2  Farmakokinetické vlastnosti
Absorpce
Absorpce ambroxol-hydrochloridu po perorálním podání je rychlá a téměř úplná a v terapeutickém rozmezí dávkování vykazuje lineární závislost na dávce. Maximálních plazmatických hladin je
dosahováno během 1 až 2,5 hodin po podání lékových forem s okamžitým uvolňováním. Absolutní biologická dostupnost po perorálním podání dávky 30 mg je 79 %.
Distribuce
Při dávkování v terapeutickém rozmezí je vazba na plazmatické proteiny přibližně 90 %. Volná frakce
ambroxol-hydrochloridu je relativně dobře a rychle distribuována z krve do tkání, nejvyšší


3/5

koncentrace je dosahováno v plicní tkáni. Distribuční objem po perorálním podání byl odhadnut na 552 litrů.

Biotransformace a eliminace
Přibližně 30 % perorálně podané dávky je eliminováno prvním průchodem játry. Ambroxol- hydrochlorid je primárně metabolizován glukuronidací v játrech a štěpením na kyselinu
dibromantranilovou (přibližně 10 % dávky). Studie lidských jaterních mikrosomů prokázaly, že za
metabolismus ambroxol-hydrochloridu na kyselinu dibromantranilovou je zodpovědný CYP3A4.
Během 3 dní po perorálním podání se přibližně 6 % ambroxol-hydrochloridu vyskytuje ve volné formě a přibližně 26 % je vyloučeno ledvinami ve své konjugované formě.
Terminální eliminační poločas ambroxol-hydrochloridu je přibližně 10 hodin. Celková clearance se pohybuje okolo 660 ml/min, přičemž renální clearance představuje přibližně 8 % celkového clearance. Odhaduje se, že po 5 dnech je 83 % celkové dávky (radioaktivně značené) vyloučeno močí.

Zvláštní skupiny pacientů
Pacienti s poruchou funkce jater
U pacientů s poruchou funkce jater je eliminace ambroxol-hydrochloridu snížena, což má za následek přibližně 1,3 až 2krát vyšší plazmatické hladiny. Vzhledem k velkému terapeutickému rozmezí léčivé látky není úprava dávkování nutná.

Farmakokinetika ambroxol-hydrochloridu není v klinicky relevantním rozsahu ovlivněna věkem ani pohlavím. Úprava doporučeného dávkování není nutná.
Jídlo neovlivňuje biologickou dostupnost ambroxol-hydrochloridu.

5.3  Předklinické údaje vztahující se k bezpečnosti

Ambroxol-hydrochlorid má nízký index akutní toxicity.
Perorální dávky 150 mg/kg/den (myš, 4 týdny), 50 mg/kg/den (potkan, 52 a 78 týdnů), 40 mg/kg/den (králík, 26 týdnů) a 10 mg/kg/den (pes, 52 týdnů) ve studiích opakovaného podání nevykazují žádné nežádoucí účinky (NOAEL). Z toxikologického hlediska nebyl pro ambroxol-hydrochlorid zjištěn
žádný cílový orgán. Čtyřtýdenní intravenózní studie toxicity s ambroxol-hydrochloridem na potkanech (4, 16 a 64 mg/kg/den) a psech (45, 90 a 120 mg/kg/den (infuze 3 h/den)) neprokázala žádnou závažnou lokální ani systémovou toxicitu, včetně histopatologie. Všechny nežádoucí účinky byly reverzibilní.
Nebyly zjištěny žádné embryotoxické nebo teratogenní účinky ambroxol-hydrochloridu při
perorálních dávkách až 3 000 mg/kg/den u potkanů a 200 mg/kg/den u králíků. Fertilita samců a samic potkana nebyla poškozena až do dávky 500 mg/kg/den. Hodnota NOAEL byla při perinatálním a
postnatálním podávání stanovena na 50 mg/kg/den. Dávka ambroxol-hydrochloridu 500 mg/kg/den byla mírně toxická pro feny a štěňata, což se projevilo zpomalením hmotnostních přírůstků a snížením počtu mláďat ve vrhu.
Studie genotoxicity in vitro (Amesův a chromozomální odchylkový test) a in vivo (mikrojaderný test
u myší) neodhalil žádný mutagenní potenciál ambroxol-hydrochloridu.
Ambroxol-hydrochlorid nevykazoval ve studiích kancerogenity na myších (50, 200 a 800 mg/kg/den) a potkanech (65, 250 a 1 000 mg/kg/den) žádný tumorogenní potenciál, když zvířata byla léčena
potravními příměsemi po dobu 105, respektive 116 týdnů.


6.  FARMACEUTICKÉ ÚDAJE

6.1  Seznam pomocných látek

Monohydrát laktosy
Granulovaná mikrokrystalická celulosa
Kopovidon Magnesium-stearát



4/5

6.2  Inkompatibility

Neuplatňuje se.

6.3  Doba použitelnosti
4 roky.

6.4  Zvláštní opatření pro uchovávání

Tento léčivý přípravek nevyžaduje žádné zvláštní podmínky uchovávání.

6.5  Druh obalu a obsah balení

Průsvitný PVC/PVdC/Al blistr, krabička. Velikost balení: 20, 30, 60, 100 nebo 500 tablet. Na trhu nemusí být všechny velikosti balení.
6.6  Zvláštní opatření pro likvidaci přípravku a pro zacházení s ním

Veškerý nepoužitý léčivý přípravek nebo odpad musí být zlikvidován v souladu s místními požadavky.


7.  DRŽITEL ROZHODNUTÍ O REGISTRACI

PRO.MED.CS Praha a.s., Telčská 377/1, Michle, 140 00 Praha 4, Česká republika

8.  REGISTRAČNÍ ČÍSLO(A)

52/093/13-C


9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 20. 2. 2013
Datum posledního prodloužení registrace: 24. 1. 2018

10.  DATUM REVIZE TEXTU

9. 3. 2018

















5/5
