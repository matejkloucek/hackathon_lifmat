sp.zn.sukls172937/2017 a sukls300195/2018

SOUHRN ÚDAJŮ O PŘÍPRAVKU

1.   NÁZEV PŘÍPRAVKU
HEMINEVRIN 192 mg měkké tobolky


2.   KVALITATIVNÍ I KVANTITATIVNÍ SLOŽENÍ
Jedna měkká tobolka obsahuje clomethiazolum 192 mg.

Pomocné látky se známým účinkem: Jedna tobolka obsahuje 7 mg sorbitolu.
Úplný seznam pomocných látek viz bod 6.1.


3.   LÉKOVÁ FORMA

Měkká tobolka.
Popis přípravku: Měkké šedobéžové tobolky obsahující slabě žlutou až žlutou, čirou olejovitou kapalinu mírného příjemného pachu.


4.   KLINICKÉ ÚDAJE

4.1  Terapeutické indikace
Klomethiazol je indikován  k  léčbě  neklidu,  agitovanosti  a  stavů  zmatenosti  u starých  lidí, při poruchách spánku ve stáří, u akutních abstinenčních stavů při odvykací léčbě alkoholiků a při delirium tremens.

4.2  Dávkování a způsob podání
Dávkování

Léčba neklidu, agitovanosti a stavů zmatenosti ve stáří:
Obvykle se podává 1 tobolka třikrát denně a dávka se upraví podle závažnosti chorobných příznaků a
stavu pacienta.

Léčba poruch spánku ve stáří:
Obvykle se podávají 2 tobolky před spaním. Pokud je u pacienta zřejmá ranní ospalost, dávka se přiměřeně sníží.
Léčba akutních abstinenčních příznaků při odvykací léčbě alkoholismu:
Dávkový režim může být následující:
-    počáteční dávka: 2-4 tobolky, může být opakována po několika hodinách;
-    1. den: 9-12 tobolek ve třech až čtyřech rozdělených dávkách;
-    2. den: 6-8 tobolek ve třech až čtyřech rozdělených dávkách;
-    3. den: 4-6 tobolek ve třech až čtyřech rozdělených dávkách;
-    4. - 6. den: další postupné snižování dávky až do vysazení přípravku. Podávání přípravku
po dobu delší než 10 dnů se nedoporučuje.

1

Delirium tremens:
Perorální léčba delirium tremens přináší ve většině případů adekvátní výsledky. Jako počáteční dávka se podají 2 až 4 tobolky. Nenastane-li během jedné až dvou hodin sedace, podají se dále 1 až 2 tobolky. Dávka se opakuje, dokud pacient neusne. Pro zvládnutí chorobných příznaků se nepodává během prvních dvou hodin více než 8 tobolek.
Silně utlumeného pacienta je třeba pečlivě sledovat. Vzhledem ke zvýšené nasofaryngeální a bronchiální sekreci nemá pacient ležet na zádech. Po zvládnutí hlavních klinických příznaků onemocnění se přípravek dávkuje podle schématu doporučeného k odvykací léčbě alkoholismu. Dávka se postupně snižuje a do 10 dnů se přípravek vysadí úplně.

Maximální denní dávka přípravku Heminevrin nemá překročit 16 tobolek.

Pediatrická populace
Bezpečnost a účinnost Heminevrinu u dětí a dospívajících do 18 let nebyla dosud stanovena.

Japonská populace:
U těchto pacientů mohou být účinné nižší dávky klomethiazolu (viz bod 5.2).
Způsob podání
Tobolky se podávají nejlépe vždy ve stejné závislosti na příjmu potravy, tj. vždy před jídlem nebo po
jídle. Tobolky se polykají celé a zapíjejí vodou, nesmí se kousat nebo dělit.

4.3  Kontraindikace
Hypersenzitivita na léčivou látku nebo na kteroukoliv pomocnou látku uvedenou v bodě 6.1. Akutní plicní insuficience, současné pití alkoholu.

4.4  Zvláštní upozornění a opatření pro použití
Klomethiazol má být podáván velice opatrně pacientům se syndromem spánkové apnoe a chronickou plicní insuficiencí. Klomethiazol může potencovat účinek léčiv tlumících centrální nervovou soustavu (CNS), včetně alkoholu a benzodiazepinů. Tyto přípravky mohou naopak potencovat tlumivý účinek klomethiazolu. Byl hlášen fatální kardiorespirační kolaps v případě, že byl klomethiazol kombinován
s přípravky tlumícími CNS. Pokud je třeba tyto přípravky kombinovat, je nutné adekvátně snížit dávku. Hypoxie, která má původ v kardiální a/nebo respirační insuficienci, se může projevovat jako akutní stav zmatenosti. Správná diagnóza a cílená kauzální léčba má v tomto případě zásadní význam a sedativa/hypnotika je lépe v těchto případech nepodávat.
Středně těžká porucha funkce jater ve spojitosti s alkoholismem není kontraindikací podávání klomethiazolu. Ovšem zvýšená biologická dostupnost klomethiazolu po perorálním podání a zpomalené vylučování mohou vyžadovat redukci dávkování. Pacienty s těžkou hepatální insuficiencí je třeba pečlivě sledovat, protože celková sedace může maskovat rozvoj jaterního kómatu. Byly hlášeny případy abnormální funkce jater, včetně vzestupu transamináz, a ve vzácných případech žloutenka a cholestatická hepatitida.
Zvýšenou opatrnost při podávání klomethiazolu vyžadují pacienti s chronickou renální insuficiencí. Podávání klomethiazolu nelze považovat za specifickou léčbu alkoholismu. Pacient má být v tomto případě hospitalizován nebo léčen ve speciálních ambulantních zařízeních. Dávkování musí být
nastaveno individuálně podle závažnosti příznaků a stavu pacienta. Pacient mál být účinně tlumen, avšak schopen komunikovat. Silně tlumený pacient musí být pod pečlivým dohledem vzhledem ke zvýšené nasofaryngeální a bronchiální sekreci. Ošetřování pacienta v poloze vleže by mělo být z tohoto důvodu vyloučeno.
Zvýšenou pozornost je třeba věnovat pacientům se sklonem k toxikománii, nebo pokud je
z anamnestických údajů zřejmé, že pacient má sklon k samovolnému zvyšování dávek léčiv. Dlouhodobé podávání vysokých dávek klomethiazolu není bez rizika vzniku psychické i fyzické závislosti. Fyzická závislost byla popsána abstinenčními příznaky, jako jsou křeče, třes a organicky podmíněná psychóza.
Tyto případy se týkaly především ambulantních pacientů (alkoholiků), kterým byl bez omezení předepisován klomethiazol. Klomethiazol se nepředepisuje pacientům, kteří nadále pijí alkohol nebo jsou
2

závislí alkoholici. Klomethiazol v kombinaci s alkoholem u pacientů s alkoholickou cirhózou jater může v krátké době vést k fatálnímu útlumu dýchání.
Zvýšenou opatrnost je třeba věnovat při podávání klomethiazolu starším pacientům, neboť biologická dostupnost klomethiazolu je zvýšena a eliminace zpomalena.
Tento léčivý přípravek obsahuje 7 mg sorbitolu v jedné tobolce. Nutno vzít v úvahu aditivní účinek
současně podávaných přípravků s obsahem sorbitolu (nebo fruktózy) a příjem sorbitolu (nebo fruktózy)
potravou. Obsah sorbitolu v léčivých přípravcích pro perorální podání může ovlivnit biologickou dostupnost jiných současně podávaných léčivých přípravků užívaných perorálně.

4.5  Interakce s jinými léčivými přípravky a jiné formy interakce
U jednoho pacienta došlo při kombinaci klomethiazolu s propranololem k závažné bradykardii. Existují doklady o inhibici metabolismu a zvýšení toxicity klomethiazolu cimetidinem. Současné podávání těchto přípravků může vést ke zvýšení plazmatických koncentrací klomethiazolu.

Klomethiazol je inhibitor CYP2A6 a CYP2E1. U substrátu CYP2E1 chlorzoxazonu byl u pacientů v klinických studiích prokázán trojnásobný pokles plazmatické clearance. Vliv na metabolismus je také možný u více klinicky relevantních substrátů CYP2E1 včetně sedativ, anestetik, analgetik, antidepresiv, antiepileptik a antibakteriálních látek. Proto se důrazně doporučuje průběžné a pečlivé sledování
plazmatických hladin a může být nutné upravit dávkování léčiv metabolizovaných CYP2E1, pokud jsou
současně užívány s klomethiazolem.

Pokud je klomethiazol podán jako intravenózní infuze v kombinaci s karbamazepinem, zvyšuje se clearance klomethiazolu o 30 %. Plazmatické koncentrace se adekvátně snižují. Tato interakce nebyla studována pro perorální klomethiazol. Lze však očekávat, že současné podání karbamazepinu a perorálního klomethiazolu bude mít za následek snížení biologické dostupnosti a zvýšenou clearance klomethiazolu. Z tohoto důvodu mohou být potřebné dávky klomethiazolu k vyvolání žádoucího efektu vyšší, pokud je podáván současně s karbamazepinem či jiným účinným induktorem CYP3A4.
4.6  Fertilita, těhotenství a kojení

Těhotenství
Podání klomethiazolu v těhotenství nelze doporučit, pokud nejsou velice závažné důvody. Neexistují důkazy o bezpečnosti přípravku u těhotných žen a ani studie na zvířatech nepotvrdily, že podávání klomethiazolu je v tomto případě bez rizika.
Kojení
Klomethiazol se vylučuje do mateřského mléka. Vliv i nepatrných koncentrací klomethiazolu na mozek kojence nebyl dosud klinicky hodnocen. Případnou indikaci v této situaci uváží lékař na základě možného přínosu pro pacientku a možného rizika pro kojence.
Fertilita
Nejsou k dispozici žádné údaje o vlivu klomethiazolu na plodnost u člověka.

4.7  Účinky na schopnost řídit a obsluhovat stroje
Heminevrin má výrazný vliv na schopnost řídit a obsluhovat stroje. Podobně jako u jiných centrálně tlumivých léčiv je třeba v průběhu léčby klomethiazolem vyloučit řízení motorových vozidel a obsluhu strojů.

4.8  Nežádoucí účinky
Nejčastějším nežádoucím účinkem klomethiazolu je pocit pálení a štípání v nose a kongesce nosní sliznice, ke kterým může dojít již 15 až 20 minut po perorálním podání. V několika případech bylo hlášeno též podráždění očních spojivek. Občas mohou být tyto symptomy závažné a spojeny s bolestí hlavy. Nejčastěji dochází k těmto projevům po podání první dávky a jejich intenzita se při opakovaném podání zmenšuje.
3

Níže jsou shrnuty nežádoucí účinky rozdělené do skupin podle terminologie MedDRA s uvedením frekvence výskytu: velmi časté (≥ 1/10); časté (≥ 1/100 až < 1/10); méně časté (≥ 1/1 000 až < 1/100); vzácné (≥ 1/10 000 až < 1/1 000); velmi vzácné (< 1/10 000), není známo (z dostupných údajů nelze určit).

Třídy orgánových systémů
Poruchy imunitního systému


Psychiatrické poruchy







Poruchy nervového systému

Poruchy oka
Srdeční poruchy




Cévní poruchy Respirační, hrudní a mediastinální poruchy




Gastrointestinální poruchy

Poruchy jater a žlučových cest




Poruchy kůže a podkožní tkáně
Frekvence
Vzácné


Není známo







Není známo

Není známo Není známo




Vzácné Časté


Není známo Méně časté Vzácné
Není známo


Vzácné

Není známo
Nežádoucí účinky
anafylaktická reakce,
anafylaktický šok, otok tváře, alergická reakce
vznik lékové závislosti a příznaků z vysazení jako jsou křeče, třes a organická psychóza, ve všech případech šlo o
pacienty se závislostí na
alkoholu, všechy případy byly hlášeny z jednoho zdroje v
omezeném časovém období parestézie a bolest hlavy, somnolence konjunktivitida
srdeční zástava často
doprovázená respirační depresí, především při podání vysokých dávek a v kombinaci s přípravky tlumícími CNS
hypotenze
rýma, zvýšená bronchiální sekrece, pocit pálení a štípání v nose

respirační deprese (viz také srdeční zástava)
nauzea, zvracení, bolest břicha a průjem
žloutenka a cholestatická
hepatitida

abnormální funkce jater, včetně zvýšených hladin transamináz bulózní erupce
vyrážka, pruritus, kopřivka


Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4

4.9  Předávkování
Hlavní projevy předávkování klomethiazolem zahrnují: kóma doprovázené útlumem dýchání a srdeční činnosti, podobné jako při předávkování barbituráty. Léčba předávkování spočívá v zabezpečení průchodnosti dýchacích cest, podání kyslíku (s asistovanou nebo řízenou ventilací, pokud je potřeba) a podpoře krevního oběhu.
Na paměti je nutno mít též možnost zvýšené sekrece horních cest dýchacích, hypotenzi a hypotermii, včetně vhodné intervence.
Byly hlášeny případy fatálního předávkování klomethiazolem. Toto riziko je zvýšeno v případě
předávkování klomethiazolem v kombinaci s jinými léčivy tlumícími CNS (včetně alkoholu), zvláště v situaci, kdy je významně snížena funkce jater (tj. alkoholici s jaterní cirhózou). Neexistuje specifické antidotum klomethiazolu.
Hemoperfúze na aktivním uhlí je neúčinná a nelze tedy očekávat efekt v případě předávkování klomethiazolem.


5.   FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: jiná hypnotika a sedativa. ATC kód: N05CM02

Léčivá látka inhibuje křeče vyvolané experimentálně řadou látek. Klomethiazol potencuje elektrofyziologickou odpověď na inhibiční neurotransmitery, kyselinu γ-aminomáselnou (GABA) a glycin, ale neovlivňuje inhibiční účinek acetylcholinu a adenosinu. Na rozdíl od barbiturátů neovlivňuje klomethiazol elektrofyziologickou odpověď na excitační aminy. Potenciace GABA může být vysvětlena interakcí obou látek na receptoru GABAA chloridového kanálu. Klomethiazol má také přímý vliv
na chloridový kanál. Mechanismus účinku klomethiazolu je odlišný od mechanismu účinku benzodiazepinů i barbiturátů.
Klomethiazol byl účinný v léčbě "status epilepticus", který nereagoval na podání běžných antikonvulziv (thiopentalu a diazepamu).

5.2  Farmakokinetické vlastnosti
Absorpce
U zdravých jedinců se klomethiazol po perorálním podání rychle absorbuje a je intenzivně metabolizován prvním průchodem játry. Maximální plazmatické koncentrace (cmax) je dosaženo během 90 minut.
Biologická dostupnost klomethiazolu po perorálním podání je nízká a variabilní (5-60 % po podání dvou tobolek zdravým dospělým, resp. zdravým starším dobrovolníkům). Biologická dostupnost se může zvyšovat při podání vyšších dávek. Značný vzestup biologické dostupnosti byl demonstrován u pacientů s těžkou alkoholickou cirhózou jater.
Distribuce
Distribuční objem (Vd) je asi 9 l/kg u zdravých dospělých jedinců a zvyšuje se na 13 l/kg u zdravých starších jedinců.

Biotransformace
Klomethiazol se intenzivně metabolizuje a v nezměněné formě je vyloučeno močí méně než 1 % podané dávky.

Eliminace
Eliminační biologický poločas (t1/2) klomethiazolu je asi 4 hodiny u mladých zdravých dobrovolníků, poněkud kratší u alkoholiků bez jaterní cirhózy a může se prodloužit až na 9 hodin u alkoholiků
s pokročilou cirhózou jater. Ve stáří může být plazmatický poločas prodloužen až na 8 hodin především vlivem většího distribučního objemu.

5

Farmakokinetika u speciálních populací pacientů
Při podání infuze s klomethiazolem Japoncům byla clearance snížena o 30 % a plazmatické koncentrace byly adekvátně zvýšené. Farmakokinetika klomethiazolu u Japonců nebyla studována po podání
přípravku Heminevrin. Lze však očekávat, že podání přípravku Heminevrin Japoncům bude mít za následek vzestup biologické dostupnosti, sníženou clearance a vyšší plazmatické koncentrace ve srovnání s evropskou populací. Při léčbě Japonců mohou být potřebné dávky nižší.

5.3  Předklinické údaje vztahující se k bezpečnosti
Po opakovaných vysokých dávkách klomethiazolu, byly pozorovány u některých druhů zvířat příznaky jaterní toxicity (orgánové rozšíření, tuková degenerace a jiné orgánově specifické histopatologické
změny nebo změny klinické chemie) Tato zjištění pravděpodobně, nemají žádný význam pro člověka při indikovaném použití.

Ve standardních testech in vitro a in vivo nedošlo k žádným klinicky významným genotoxickým
účinkům. Plodnost samců a samic potkanů nebyla podáváním klomethiazolu ovlivněna. Ve studiích embryotoxicity u potkanů a králíků nebyly pozorovány teratogenní účinky, ale zvýšený preimplantační úbytek. U plodů potkanů byla pozorována po podání klomethiazolu opožděná osifikace.
V peri/postnatálních studiích na potkanech podávání klomethiazolu vedlo ke zvýšené úmrtnosti, jakož i k
nižšímu přírůstku hmotnosti u potomků. Dopad na funkční a fyzický vývoj nebyl pozorován.

6.   FARMACEUTICKÉ ÚDAJE

6.1  Seznam pomocných látek
Obsah měkké tobolky:
Střední nasycené triacylglyceroly
Měkká tobolka:
želatina glycerol 85%
složený sorbitolový roztok (obsahuje sorbitol a mannitol)
oxid titaničitý (E 171)
hnědý oxid železitý (E 172).

6.2  Inkompatibility
Neuplatňuje se.

6.3  Doba použitelnosti
2 roky.

6.4  Zvláštní opatření pro uchovávání
Uchovávejte při teplotě do 25 °C. Uchovávejte v dobře uzavřené lahvičce, aby byl přípravek chráněn před vlhkostí.

6.5  Druh obalu a obsah balení
Lahvička z hnědého skla o objemu 85 ml, vnitřní odtrhovací uzávěr s vnějším bílým šroubovacím uzávěrem, papírová krabička.
100 měkkých tobolek v jednom balení.

6.6  Zvláštní opatření pro likvidaci přípravku
Veškerý nepoužitý léčivý přípravek nebo odpad musí být zlikvidován v souladu s místními požadavky.



6

7.   DRŽITEL ROZHODNUTÍ O REGISTRACI
CHEPLAPHARM Arzneimittel GmbH, Ziegelhof 24, 17489 Greifswald, Německo

8.   REGISTRAČNÍ ČÍSLO

70/171/71-C

9.   DATUM PRVNÍ REGISTRACE/PRODLOUŽENÍ REGISTRACE

Datum první registrace: 9. 3. 1972
Datum posledního prodloužení registrace: 22. 7. 2015

10.  DATUM REVIZE TEXTU

30. 7. 2018







































7
