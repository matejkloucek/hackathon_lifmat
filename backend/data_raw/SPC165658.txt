sp.zn. sukls173472/2020

Souhrn údajů o přípravku

1.  NÁZEV PŘÍPRAVKU
Nasic pro děti 0,5 mg/ml + 50 mg/ml nosní sprej, roztok

2.  KVALITATIVNÍ A KVANTITATIVNÍ SLOŽENÍ

Jeden ml roztoku obsahuje xylometazolini hydrochloridum 0,5 mg a dexpanthenolum 50 mg.
Jeden vstřik 0,1 ml roztoku (odpovídá 0,10 g) obsahuje xylometazolini hydrochloridum 0,05 mg a dexpanthenolum 5,0 mg.

Pomocná látká se známým účinkem:
Jeden vstřik 0,1 ml roztoku (odpovídá 0,10 g) obsahuje 0,02 mg benzalkonium-chloridu. Úplný seznam pomocných látek viz bod 6.1.
3.  LÉKOVÁ FORMA

Nosní sprej, roztok Čirý, bezbarvý roztok

4.  KLINICKÉ ÚDAJE

4.1  Terapeutické indikace

K dekongesci nosní sliznice při rýmě a k podpoře hojení slizničních a kožních lézí, k úlevě při vasomotorické rýmě (rhinitis vasomotorica) a k léčbě zhoršeného nosního dýchání po
operacích nosu.

Nasic pro děti je určen pro děti ve věku 2 – 6 let.
4.2  Dávkování a způsob podání

Nosní podání.

Dětem ve věku 2 – 6 let se podává jeden vstřik do každé
nosní dírky, podle potřeby, maximálně 3krát denně. Délka léčby závisí na individuální citlivosti a na klinické odezvě, ale nemá překročit 7 dní, protože pro delší užití není dostatečná
zkušenost.

Způsob podání
Před prvním použitím nosního spreje je třeba aplikátor několikrát stisknout, dokud se nezačne rozprašovat jemný aerosol.
Při aplikaci přípravku Nasic pro děti musí být lahvička držena přímo u nosní dírky a pacient se má během aplikace lehce nadechovat nosem.
4.3  Kontraindikace
Hypersenzitivita na léčivou látku(y) nebo na kteroukoli pomocnou látku uvedenou v bodě 6.1 Dále tento léčivý přípravek nesmí užívat:
−
− pacienti se suchým zánětem nosní sliznice (rhinitis sicca),
− kojenci a děti do 2 let.

1/7

4.4  Zvláštní upozornění a opatření pro použití

Tento léčivý přípravek může být užíván až po pečlivém zvážení poměru přínosu a rizika u:
−  pacientů, kteří užívají inhibitory monoaminooxidázy (MAO inhibitory) nebo jiné léčivé přípravky, které mají schopnost zvyšovat krevní tlak
−  pacientů se zvýšeným intraokulárním tlakem, zvláště s glaukomem s uzavřeným úhlem
−  pacientů s vážným kardiovaskulárním onemocněním (např. koronárním srdečním onemocněním, hypertenzí)
− pacientů s feochromocytomem
− pacientů s metabolickými onemocněními (např. hypertyreózou, diabetem)
U pacientů se syndromem dlouhého QT intervalu léčených xylometazolinem může být zvýšené riziko závažných komorových arytmií.

Zvláštní opatrnosti je zapotřebí při užívání přípravku u hypertrofie prostaty.

Sympatomimetika s dekongescenčními účinky mohou, obzvláště když jsou užívána po delší dobu, nebo v případě předávkování, mít za následek reaktivní překrvení nosní sliznice. Tento efekt má zpětně za následek zúžení dýchacích cest, který nutí pacienta opakovaně užívat lék, což má za následek chronické užívání. To způsobuje chronický otok (rhinitis medicamentosa) s následkem atrofie nosní sliznice (ozaena).
V méně závažných případech může být vhodné přestat aplikovat sympatomimetický léčivý přípravek nejdříve do jedné nosní dírky a aplikovat jej na druhou stranu, dokud symptomy nevymizí, aby bylo alespoň částečně zachováno nosní dýchání.
Tento léčivý přípravek obsahuje 0,02 mg benzalkonium-chloridu v jednom vstřiku 0,1 ml (odpovídá 0,10 g) roztoku. Dlouhodobé používání může způsobit edém nosní sliznice.
Pokud je podezření na tento nežádoucí účinek (perzistentní nosní kongesce), měl by být ordinován přípravek, je-li to možné, bez konzervačních látek. Pokud přípravek k nosní aplikaci bez konzervačních látek není k dispozici, je nutné zvážit jinou formu podání.

4.5  Interakce s jinými léčivými přípravky a jiné formy interakce

Xylometazolini hydrochloridum:
Současné užívání inhibitorů monoaminooxidázy tranylcyprominového typu, nebo tricyklických antidepresiv může mít za následek zvýšení krevního tlaku následkem působení těchto léčivých látek na kardiovaskulární systém.

Dexpanthenolum:
Není známo.

4.6  Fertilita, těhotenství a kojení

Nasic pro děti nemají užívat kojící matky, protože nejsou dostupné žádné studie, jestli se xylometazolin- hydrochlorid vylučuje do mateřského mléka.
Není dostatečná zkušenost s užitím tohoto léčivého přípravku u těhotných a kojících matek. Studie na 207 těhotných ženách, které mohly být během prvních 3 měsíců exponovány, neprokázala nárůst poměru malformací (5/207).

4.7  Účinky na schopnost řídit a obsluhovat stroje



2/7

Při dlouhodobém užívání nebo při užívání vysokých dávek přípravku Nasic pro děti nelze vyloučit systémové nežádoucí účinky, včetně nežádoucích účinků na CNS a kardiovaskulární systém. V těchto případech může být schopnost řídit a obsluhovat stroje snížena.

4.8  Nežádoucí účinky

Pro vyjádření výskytu četnosti nežádoucích účinků je použito následující dělení:
Velmi časté (≥1/10) Časté (>1/100 až <1/10)
Méně časté (>1/1 000 až <1/100) Vzácné (>1/10 000 až <1/1 000)
Velmi vzácné (<1/10 000) včetně jednotlivých případů Není známo (z dostupných údajů nelze určit)
Xylometazolini hydrochloridum:

Respirační, hrudní a mediastinální poruchy:

Velmi vzácné:
Nasic pro děti může způsobit přechodné mírné podráždění (pálení nebo vysušení nosní sliznice), obzvláště u citlivých pacientů.
Velmi vzácné nebo jednotlivé případy:
U pacientů se může dostavit pocit ucpaného nosu po té, co účinek léčivého přípravku odezní (reaktivní hyperémie).
Dlouhodobé používání nebo používání vyšších dávek xylometazolin-hydrochloridu může mít za následek intranasální pálení nebo suchost nosní sliznice a reaktivní kongesci se vznikem rhinitis medicamentosa. Tento efekt se může vyvinout již po 5 dnech léčby a při kontinuálním užívání má za následek trvalé poškození nosní sliznice (rhinitis sicca).
Poruchy nervového systému:
Vzácné nebo velmi vzácné:
Byly zaznamenány bolest hlavy, nespavost, únava.

Srdeční poruchy:
Vzácné nebo méně časté:
Místní intranasální podání může být spojeno se systémovými sympatomimetickými účinky, jako jsou palpitace, tachykardie a vzestup krevního tlaku.
Dexpanthenolum:
Velmi vzácné:
Může mít za následek reakci z přecitlivělosti.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování



3/7

Xylometazolini hydrochloridum:
Předávkování nebo náhodné perorální podání přípravku může vést k následujícím příznakům:
mydriáza, nauzea, zvracení, cyanóza, horečka, křeče, tachykardie, srdeční arytmie, oběhové selhání, srdeční zástava, hypertenze, plicní edém, dýchací potíže, psychické poruchy.
U pacientů může také dojít k útlumu CNS spojeného s ospalostí, poklesu tělesné teploty, bradykardii, hypotenzi jako při šoku, apnoi komatu.

Léčba předávkování:
Podávání živočišného uhlí, výplach žaludku, inhalace kyslíku. Ke snížení krevního tlaku se podá 5 mg fentolaminu ve fyziologickém roztoku cestou pomalé i.v. nebo 100 mg  fentolaminu perorálně. Vasopresory jsou kontraindikovány. V případě potřeby se snižuje horečka a aplikuje se antikonvulsivní terapie.

Dexpanthenolum:
Kyselina pantothenová a její deriváty, včetně dexpanthenolu, mají velmi nízkou toxicitu. Při předávkování nejsou třeba žádná speciální opatření.

5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: Dekongesční a jiná nosní léčiva k lokální aplikaci, ATC skupina: R01AB06
Rinologický přípravek, obsahující kombinaci alfa - sympatomimetika a vitamínového analoga určený k cílenému ošetření nosní sliznice. Xylometazolin má vasokonstrikční účinky a tím snižuje otok výstelky sliznic. Dexpanthenol je derivátem kyseliny panthotenové, vitamínu, který podporuje hojení ran a chrání sliznice.

Xylometazolini hydrochloridum:
Xylometazolin, imidazolový derivát, je sympatomimetikum s alfa-adrenergním působením. Má vasokonstrikční účinky a tím snižuje otok sliznic. Nástup účinku se obvykle dostaví za 5 – 10 minut a projeví se usnadněním nosního dýchání následkem dekongesce a zlepšením odtoku sekretu.

Dexpanthenolum:
Dexpanthenol (D-(+)-pantothenyl alkohol) je alkoholovým derivátem kyseliny panthotenové, který je zodpovědný za jeho intermediární vlastnosti, má stejnou biologickou aktivitu jako kyselina panthotenová, ale pouze jeho pravotočivý D optický isomer je biologicky aktivní.  Kyselina panthotenová a její soli jsou ve vodě rozpustné vitamíny, které se jako koenzym A podílejí na mnoha metabolických procesech, jako jsou degradace proteinů, syntéza kortikoidů a sterolů a porfyrinů. Navíc je koenzym A účasten na syntéze mastných kyselin, také má protektivní funkci při acetylaci aminocukrů, které jsou základními stavebními prvky pro mnohé mukopolysacharidy. Koenzym A participuje v modifikaci proteinů, např. acetylaci aminokyselin a alkylaci mastných kyselin, a tak ovlivňuje lokalizaci, stabilitu a aktivitu proteinů.

Dexpanthenol chrání vnitřní vrstvy výstelky a podporuje hojení poranění.
U dexpanthenol-deficientních potkanů měl dexpanthenol vyživovací efekt na kůži.
Jestliže je dexpanthenol/panthenol aplikován zevně, může napomoci kompenzovat zvýšenou potřebu kyseliny pantothenové u narušené pokožky nebo sliznic.


5.2  Farmakokinetické vlastnosti



4/7

Xylometazolini hydrochloridum:
Při intranasálním podání, může být příležitostně vstřebané množství dostatečné k tomu, aby působilo systémové účinky, např. na centrální nervový systém nebo na kardiovaskulární systém.
Údaje z farmakokinetických studií u lidí nejsou k dispozici.
Dexpanthenolum:
Dexpanthenol je absorbován kůží, následně se pak jak v těle tak v kůži enzymaticky oxiduje na panthotenovou kyselinu. V plazmě se váže na proteiny a je v této formě transportován. Kyselina panthotenová je významnou komponentou koenzymu A, jež se účastní procesů v celém těle. Detailní studie jeho metabolizmu probíhajícího v kůži a sliznicích nejsou dostupné. 60 až 70% perorálně podané dávky se vylučuje močí a 30 až 40% se vylučuje stolicí.
5.3 Předklinické údaje vztahující se k bezpečnosti

a) Akutní toxicita
Xylometazolini hydrochloridum:
Studie akutní toxicity byly prováděny u různých živočišných druhů při různých formách aplikace. Zaznamenány byly především symptomy arytmie, tremor, neklid, tonicko-klonické křeče, hyperreflexie, dyspnoe a ataxie.

Dexpanthenolum:
Kyselina pantothenová a její deriváty, včetně dexpanthenolu, mají velmi nízkou toxicitu. Akutní toxicita
(LD50) perorálně podávaného dexpanthenolu/panthenolu byla 6,25 g/kg u myší a 3,0 g/kg u králíků.
b) Subchronická a chronická toxicita
Xylometazolini hydrochloridum:
Studie s opakovaným perorálním podáváním byly prováděny u potkanů (6, 20 a 60 mg/kg/den) a u psů (1,3 a 10 mg/kg/ den) po dobu 3 měsíců. U potkanů bylo ve všech dávkových skupinách pozorováno zvýšení mortality, pokles příjmu potravy a snížení tělesné hmotnosti. Ve skupině potkanů léčených dávkami xylometazolinu 60mg/kg/den bylo pozorováno mírné snížení hladin glukózy v krvi. Pozorované patologické změny indikovaly hypertenzi a ztrátu elasticity cévní intimy. U přeživších zvířat nebyly pozorovány žádné patologické změny pouze ve skupině, která dostávala dávku 6 mg/kg/den.
U psů byly ve všech dávkových skupinách pozorovány změny v klinicko-chemických hodnotách (ALT, CK, LDH) a na EKG, při dávce 3 mg/kg/den a vyšší byla také pozorována mortalita a snížení tělesné hmotnosti. V nejvyšší dávkovací skupině byly pozorovány patologické změny na srdci, ledvinách, játrech a gastrointestinálním traktu. Předpokládá se, že pozorované funkční a morfologické změny byly zapříčiněny především vasokonstrikcí.

Údaje o chronické toxicitě xylometazolin hydrochloridu ze studií na zvířatech nejsou dostupné.

Benzalkonium chlorid:
V preklinických studiích bylo demonstrováno, že látka benzalkonium chlorid má v závislosti na použité dávce a době podávání toxický efekt na řasinky nosní sliznice, zahrnující ireverzibilní ztrátu mobility. Tento efekt byl pozorován in vivo u potkanů a v experimentech in vitro. Benzalkonium chlorid indukuje rovněž vznik histopatologických změn v nosní sliznici.

c) Mutagenní a kancerogenní potenciál
Xylometazolini hydrochloridum:
Mutagenní studie pomocí Amesova testu a mikronukleového testu u myší vykázaly negativní výsledky. Výsledky dlouhodobých studií kancerogenity xylometazolin-hydrochloridu prováděných na zvířatech, nejsou dostupné.
Dexpanthenolum:


5/7

Není známo, že by dexpanthenol měl mutagenní nebo kancerogenní účinky.

d) Reprodukční toxicita
Xylometazolini hydrochloridum:
Potenciální reprodukční toxicita xylometazolin-hydrochloridu nebyla dostatečně studována. Potkani, kteří byli v průběhu organogeneze exponováni, vykazovali sníženou fetální hmotnost (retardaci nitroděložního růstu). Ve studiích na zvířatech byly po intravenózním podání u morčat a potkanů zaznamenány kontrakce děložního svalstva.
Dexpanthenolum:
Teratogenní účinek zaznamenán nebyl.


6.  FARMACEUTICKÉ ÚDAJE

6.1  Seznam pomocných látek
roztok   benzalkonium-chloridu,   dihydrogenfosforečnan   draselný,   dodekahydrát hydrogenfosforečnanu sodného, čištěná voda.

6.2  Inkompatibility
Nejsou známy.

6.3  Doba použitelnosti

Doba použitelnosti je 3 roky.
Doba použitelnosti po prvním otevření: 12 týdnů. Nepoužívat po uplynutí doby použitelnosti.
6.4  Zvláštní opatření pro uchovávání

Žádné speciální požadavky.

6.5  Druh obalu a obsah balení

Tento lék je k dispozici ve dvou variantách balení.
a) Skleněná lahvička jantarové barvy s PP šroubovacím uzávěrem, k lahvičce je přiložen mechanický rozprašovač s ochranným víčkem na pipetě. Papírová krabička.
U varianty s přiloženým rozprašovačem je nutno před prvním použitím rozprašovač přišroubovat na skleněnou lahvičku.

b) Skleněná lahvička jantarové barvy s rozprašovačem a ochranným krytem na pipetě. Papírová krabička.

Balení obsahuje 10 ml čirého bezbarvého roztoku.

6.6  Zvláštní opatření pro likvidaci přípravku a pro zacházení s ním

Žádné zvláštní požadavky.

7.  DRŽITEL ROZHODNUTÍ O REGISTRACI



6/7

Cassella-med GmbH & Co. KG
Gereonsmühlengasse 1
D-50670 Köln, Kolín nad Rýnem Německo


8.  REGISTRAČNÍ ČÍSLO

69/323/09-C
9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 1.4.2009
Datum posledního prodloužení registrace: 3.9.2014

10.  DATUM REVIZE TEXTU
11. 12. 2020







































7/7
