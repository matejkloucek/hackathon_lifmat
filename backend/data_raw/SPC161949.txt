Sp. zn. sukls123379/2020

SOUHRN ÚDAJŮ O PŘÍPRAVKU

1. NÁZEV PŘÍPRAVKU
Pivinorm 200 mg potahované tablety
Pivinorm 400 mg potahované tablety

2. KVALITATIVNÍ A KVANTITATIVNÍ SLOŽENÍ
Jedna tableta obsahuje pivmecillinami hydrochloridum 200 mg. Jedna tableta obsahuje pivmecillinami hydrochloridum 400 mg.

Úplný seznam pomocných látek viz bod 6.1.

3. LÉKOVÁ FORMA
Potahovaná tableta.

Pivinorm 200 mg potahované tablety: 
Bílé až téměř bílé, kulaté, bikonvexní potahované tablety s vyraženým písmenem „F“ na jedné straně a číslicí „48“ na opačné straně.

Pivinorm 400 mg potahované tablety: 
Bílé až téměř bílé, oválného tvaru se zkosenými hranami, bikonvexní potahované tablety
s vyraženým písmenem „T“ na jedné straně a číslicí „64“ na opačné straně.

4. KLINICKÉ ÚDAJE
4.1  Terapeutické indikace
Nekomplikované infekce dolních močových cest vyvolané patogeny citlivými na mecilinam (viz bod 5.1)

Je třeba věnovat pozornost oficiálním doporučením o správném používání antibakteriálních přípravků.
4.2  Dávkování a způsob podání
Dávkování

Dospělí a dospívající:
Obvyklá dávka je 200-400 mg 3x denně po dobu 3 dnů.

Děti ve věku od 6 let s tělesnou hmotností do 40 kg:
Dávka 20-40 mg/kg tělesné hmotnosti rozdělená do 3 až 4 dávek, maximální denní dávka 1200 mg.

Starší pacienti:
Úprava dávky není nutná.

Pacienti s poruchou funkce ledvin:
Úprava běžné dávky není nutná.

Pacienti s poruchou funkce jater:
Úprava dávky není nutná. Způsob podání
Tablety se mají vždy užít ve vzpřímené poloze (vsedě nebo vestoje) a zapít alespoň polovinou sklenice vody.

Pacienty je nutné upozornit na to, aby si před užitím léku pečlivě přečetli pokyny uvedené
v příbalové informaci:

Blistr s odlupovací fólií:
-  Tablety se neprotlačují přes fólii blistru.
-  Proužek je třeba ohnout a odtrhnout jeden dílek s tabletou podél perforace.
-  Poté musí být krycí fólie opatrně odstraněna odloupnutím směrem od rohu, který je 
označený šipkou.
4.3  Kontraindikace
-  Hypersenzitivita na léčivou látku nebo na kteroukoli pomocnou látku uvedenou v bodě 6.1.
-  Hypersenzitivita na peniciliny nebo cefalosporiny.
-  Jakékoli zdravotní potíže, které zhoršují průchodnost jícnu (striktury jícnu a/nebo změny
v průchodnosti gastrointestinálního traktu).
-  Pacienti s dědičnými metabolickými poruchami, například defektem karnitinového přenašeče nebo některou z organických acidurií, jako je methylmalonová acidurie a propionická acidemie.
4.4  Zvláštní upozornění a opatření pro použití
Ačkoli se neprokázala zkřížená alergie na jiné deriváty penicilinu nebo cefalosporiny, existuje
možnost výskytu zkřížené alergie.

Vzhledem k riziku deplece karnitinu (viz bod 5.2) je třeba pivmecilinam používat s opatrností u pacientů se známou karnitinovou deficiencí, nestabilním diabetem mellitem a abnormálně malým množstvím svalové hmoty.

Je třeba se vyhnout dlouhodobé léčbě (delší než 3 týdny) nebo často opakované léčbě tímto lékem. Je třeba se rovněž vyhnout souběžné léčbě valproátem nebo jinými léky uvolňujícími kyselinu pivalovou vzhledem k riziku zvýšené exkrece karnitinu (viz bod 4.5).

Přípravek Pivinorm nesmějí užívat pacienti, kteří trpí porfyrií, jelikož užívání pivmecilinamu je spojeno s výskytem záchvatů akutní porfyrie.

Může se vyskytnout průjem/pseudomembranózní kolitida vyvolaná bakterií Clostridium difficile. Pacienty s průjmem je proto nutné pečlivě sledovat.

Tablety Pivinorm by se měly užívat nejlépe s jídlem, aby se předešlo vzniku gastrointestinálních obtíží.

Interference výsledků při novorozeneckých screeningových testech
Užití pivmecilinamu krátce před porodem může způsobit falešně pozitivní výsledek testu isovalerické acidemie při novorozeneckém screeningu.

Může to být způsobeno tvorbou pivaloylkarnitinu simulujícího přítomnost isovalerylkarnitinu. Proto se u každého vzorku pozitivního na isovalerovou acidemii u novorozenců doporučuje tento screeningový test zopakovat (viz bod 4.6).

4.5   Interakce s jinými léčivými přípravky a jiné formy interakce
Clearance methotrexátu z těla může být snížená při současném užíváním penicilinů. Jestliže je současné užívání penicilinu považováno za nutné, hladiny methotrexátu je potřeba pečlivě sledovat.

Probenecid snižuje vylučování penicilinů a tím zvyšuje hladiny tohoto antibiotika v krvi.

Riziko deficience karnitinu se může zvýšit u pacientů, kteří jsou léčeni pivmecilinamem a současně i valproátem (viz bod 4.4).
4.6  Fertilita, těhotenství a kojení
Těhotenství
Velké množství údajů získaných z pozorování těhotných žen (více než 1000 výsledků těhotenství) neukazuje na malformativní ani fetální/neonatální toxicitu pivmecilinamu/mecilinamu. Studie na zvířatech neprokázaly reprodukční toxicitu (viz bod 5.3). Přípravek Pivinorm je možné užívat během těhotenství, pokud je to klinicky nutné.
Užití pivmecillinamu krátce před porodem může způsobit falešně pozitivní výsledek testu
isovalerické acidemie při novorozeneckém screeningu (viz bod 4.4).

Kojení
Mecilinam je vylučován do mateřského mléka, ale při běžných léčebných dávkách se neočekává žádný vliv přípravku Pivinorm na kojené novorozence/kojence. Přípravek Pivinorm lze užívat
během kojení.

Fertilita
Nebyly provedeny žádné klinické studie nepříznivého vlivu přípravku Pivinorm na fertilitu V předklinickém testování nebyl zjištěn vliv na fertilitu u potkanů.
4.7  Účinky na schopnost řídit a obsluhovat stroje
Pivmecilinam nemá žádný nebo má jen zanedbatelný vliv na schopnost řídit a obsluhovat stroje.
4.8  Nežádoucí účinky
Mezi nejčastěji hlášené nežádoucí účinky patří gastrointestinální poruchy, jako jsou nauzea,
zvracení a průjem.
Byly hlášeny případy výskytu anafylaktických reakcí a fatální pseudomembranózní kolitidy (viz bod 4.4).

V každé skupině frekvencí jsou nežádoucí účinky uvedeny dle klesající závažnosti. Velmi časté ≥ 1/10
Časté ≥ 1/100 a < 1/10
Méně časté ≥ 1/1 000 a < 1/100 Vzácné ≥ 1/10 000 a < 1/1 000 Velmi vzácné < 1/10 000
Nejsou známé (z dostupných údajů nelze odhadnout).

Infekce a infestace
Časté                     Vulvovaginální mykotická infekce

Méně časté                  Kolitida vyvolaná bakterií Clostridium difficile
Poruchy krve a lymfatického systému
Méně časté:                 Trombocytopenie
Poruchy imunitního systému
Méně časté:                 Anafylaktická reakce
Poruchy metabolismu a výživy

Méně časté:
Poruchy nervového systému
Méně časté:

Poruchy ucha a labyrintu Méně časté: Gastrointestinální poruchy Časté:

Méně časté:





Poruchy jater a žlučových cest
Méně časté:
Poruchy kůže a podkožní tkáně
Snížení hladiny karnitinu

Bolest hlavy
Závratě

Vertigo

Průjem
Nauzea
Ezofageální vřed
Ezofagitida
Ulcerace v dutině ústní Zvracení
Bolest břicha
Dyspepsie

Abnormální funkce jater
Méně časté:                 Vyrážka*
Kopřivka Svědění
Celkové poruchy a reakce v místě aplikace
Méně časté:                 Únava
*Byly hlášeny různé typy kožních reakcí, jako například erytematózní, makulární nebo
makulopapulární.

Nežádoucí účinky ve třídě beta-laktamových antibiotik:
Mírné reverzibilní zvýšení hladiny aspartátaminotransferázy (AST), alaninaminotransferázy (ALT), alkalické fosfatázy a bilirubinu.
Neutropenie Eosinofilie

Pediatrická populace
Na základě omezených údajů se očekává, že frekvence, typ a závažnost nežádoucích účinků
u dětí není odlišná od těch, které jsou pozorovány u dospělých.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravu je důležité. Umožňuje to pokračovat ve sledování poměrů přínosů a rizik léčivého přípravku. Žádáme zdravotnické
pracovníky, aby hlásili jakákoli podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek.

4.9  Předávkování
Nadměrné dávky pravděpodobně vyvolají nauzeu, zvracení a gastritidu. Léčba má být omezená
na symptomatická a podpůrná opatření.

5. FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: peniciliny se širokým spektrem, ATC kód: J01CA08

Mechanismus účinku
Pivmecilinam je neaktivní proléčivo, jež se rychle hydrolyzuje na aktivní formu mecilinam, což
je amidino-penicilinátový derivát kyseliny 6-aminopenicilanové. Mecilinam inhibuje syntézu buněčné stěny díky své schopnosti vázat se u gramnegativních bakterií na protein PBP2. Od jiných penicilinů se tedy odlišuje místem působení v buněčné stěně bakterií. Jako jiné beta- laktamové antibakteriální látky má mecilinam hlavně baktericidní účinek. Antibiotická aktivita mecilinamu je zaměřená především na gramnegativní bakterie. Synergický účinek kombinace mecilinamu a jiných beta-laktamových antibakteriálních látek byl prokázán proti
enterobakteriím Enterobacteriaceae.

Farmakokinetický/farmakodynamický vztah
Antibakteriální účinnost je závislá na době, kdy volná koncentrace v krevním séru/moči převýší
hodnotu MIC.

Mechanismus rezistence
Mecilinam je v různé míře inaktivován beta-laktamázami.

Klinická účinnost
Prevalence získané rezistence se může u vybraných druhů lišit geograficky a v průběhu času,
a je proto žádoucí získat místní informace o rezistenci, zejména jde-li o léčbu závažných infekcí. Je-li lokální prevalence rezistence taková, že prospěšnost léku je přinejmenším u některých typů infekcí nejistá, je nezbytné požádat o radu odborníka.

Druhy s obvyklou citlivostí:
Gramnegativní mikroorganismy:
Citrobacter spp. Enterobacter spp. Escherichia coli Klebsiella spp.
Proteus mirabilis

Přirozeně rezistentní mikroorganismy:
Grampozitivní mikroorganismy:
Enterococcus spp. Staphylococcus saprophyticus* Staphylococcus spp.
Streptococcus spp.

Gramnegativní mikroorganismy:
Pseudomonas spp. Serratia spp.

* klinického účinku je běžně dosaženo u infekcí močového traktu způsobených stafylokokem S. saprophyticus díky vysokým koncentracím mecilinamu v moči.
5.2  Farmakokinetické vlastnosti
Absorpce
Pivmecilinam se z gastrointestinálního traktu dobře vstřebává (60–80 %) a nespecifickými esterázami se rychle hydrolyzuje na aktivní léčivou látku mecilinam, kyselinu pivalovou
a formaldehyd. Přítomnost jídla v žaludku zřejmě nemá výrazný vliv na absorpci. Nejvyšší hodnoty koncentrace mecilinamu v plazmě (asi 2,3 µg/ml) byly dosaženy po 1 až 2 hodinách po perorálním podání 200 mg dávky pivmecilinamu.

Distribuce
Mecilinam se váže pouze na 5–10 % proteinů krevní plazmy.

Eliminace
Mecilinam se vylučuje v nezměněné formě (zhruba z 50 %) močí s poločasem eliminace 1–1,5 hodiny. Malé množství se vylučuje také žlučí.
Kyselina pivalová, která vzniká při hydrolýze pivmecilinamu, se částečně vylučuje jako
konjugát s karnitinem. Po 7–10 dnech léčby nejvyšší doporučenou dávkou pivmecilinamu dojde k redukci celkového karnitinového poolu přibližně o 10 % (viz bod 4.4).

5.3  Předklinické údaje vztahující se k bezpečnosti
Předklinické údaje získané na základě konvenčních farmakologických studií bezpečnosti,
toxicity po opakovaném podávání, reprodukční a vývojové toxicity neodhalily žádné zvláštní riziko pro člověka. S pivmecilinamem ani s aktivní léčivou látkou mecilinamem nebyly provedeny žádné studie genotoxicity či hodnocení kancerogenního potenciálu.

6. FARMACEUTICKÉ ÚDAJE
6.1  Seznam pomocných látek
Jádro tablety:
Mikrokrystalická celulóza Magnesium-stearát

Potahová vrstva tablety:  Hypromelóza
Triacetin
6.2  Inkompatibility
Neuplatňuje se.
6.3  Doba použitelnosti
Pivinorm 200 mg potahované tablety:  Blistr: 2 roky
HDPE obal: 3 roky

Pivinorm 400 mg potahované tablety:  Blistr: 2 roky
HDPE obal: 2 roky

6.4  Zvláštní opatření pro uchovávání
Blistr: Uchovávejte při teplotě do 25 °C. Uchovávejte v původním obalu, aby byl přípravek chráněn před vlhkostí.
HDPE obal: Tento léčivý přípravek nevyžaduje žádné zvláštní teplotní podmínky uchovávání. 
Uchovávejte v dobře uzavřeném obalu, aby byl přípravek chráněn před vlhkostí.
6.5  Druh obalu a obsah balení
Potahované tablety Pivinorm jsou k dispozici v trojvrstvém laminovaném blistru tvarovaném za studena (Al-Al) s protlačovací fólií (obě síly přípravku), v čtyřvrstvém blistru tvarovaném za  studena (Al-Al) s odlupovací fólií (pouze tablety 200 mg) nebo v obalu z HDPE (obě síly  přípravku).

V každém HDPE obalu je vložen sáček se 2 g silikagelu, který slouží jako vysoušedlo.

Velikosti balení:
Pivinorm 200 mg potahované tablety:

Blistr (s protlačovací fólií): 2, 9, 10, 14 a 100 tablet.
Blistr (s odlupovací fólií): 2, 9, 10, 14 a 100 tablet.
HDPE obal: 9, 14, 15, 20, 30, 40 a 100 tablet.

Pivinorm 400 mg potahované tablety:

Blistr (s protlačovací fólií): 9, 10, 15, 20, 90 a 100 tablet.
HDPE obal: 10, 15 a 20 tablet.

Na trhu nemusí být všechny velikosti balení.
6.6  Zvláštní opatření pro likvidaci přípravku
Žádné zvláštní požadavky na likvidaci.

7. DRŽITEL ROZHODNUTÍ O REGISTRACI
Herbacos Recordati s.r.o.
Štrossova 239
530 03 Pardubice
Česká republika

8. REGISTRAČNÍ ČÍSLO
Pivinorm 200 mg potahované tablety : 15/627/16-C Pivinorm 400 mg potahované tablety : 15/628/16-C

9. DATUM PRVNÍ REGISTRACE/PRODLOUŽENÍ REGISTRACE
Datum první registrace: 17. 1. 2018

10. DATUM REVIZE TEXTU
8. 5. 2020
