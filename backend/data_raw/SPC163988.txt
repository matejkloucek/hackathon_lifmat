Sp. Zn. sukls145740/2020
SOUHRN ÚDAJŮ O PŘÍPRAVKU



1. NÁZEV PŘÍPRAVKU
Silkis 3 mikrogramy/g mast

2. KVALITATIVNÍ A KVANTITATIVNÍ SLOŽENÍ
1 g masti obsahuje calcitriolum 0,003 mg (3 mikrogramy).
Úplný seznam pomocných látek viz bod 6.1.


3. LÉKOVÁ FORMA
Mast. Bílá průsvitná mast.


4. KLINICKÉ ÚDAJE
4.1 Terapeutické indikace
Silkis je indikován k topické léčbě mírné až středně těžké formy plakové psoriázy (psoriasis vulgaris) do postižení 35 % tělesného povrchu.
4.2 Dávkování a způsob podání

Dávkování
Silkis se aplikuje na místa postižená psoriázou 2x denně, jednou ráno a jednou večer před spaním a po umytí. Doporučuje se denní léčbě nevystavovat více než 35 % povrchu těla. Nemá být použito více než 30 g masti za den. S použitím tohoto dávkování po dobu delší než 6 týdnů jsou omezené klinické zkušenosti.

Pediatrická populace
Bezpečnost a účinnost přípravku Silkis u dětí mladších 18 let nebyla stanovena. V současnosti dostupné údaje jsou uvedeny v bodě 4.4, 5.1 a 5.3. Na jejich základě však nelze učinit žádná doporučení týkající se dávkování.
Zvláštní skupiny pacientů
Pacienti s dysfunkcí ledvin či jater nemají Silkis používat (viz také bod 4.3 Kontraindikace).

4.3 Kontraindikace
•  Hypersenzitivita na léčivou látku nebo na kteroukoli pomocnou látku uvedenou v bodě 6.1
•  Pacienti užívající systémovou léčbu homeostázy kalcia.
•  Pacienti s dysfunkcí ledvin nebo jater.
•  Pacienti s hyperkalcemií a pacienti, o kterých je známo, že trpí abnormálním metabolismem kalcia.

4.4 Zvláštní upozornění a opatření pro použití
Mast může být aplikována na obličej, ale s opatrností kvůli vyššímu riziku podráždění v této oblasti. Je nutno se vyvarovat kontaktu s očima. Ruce mají být po aplikaci masti umyty, aby se předešlo neúmyslné aplikaci na nepostižené oblasti. Denní léčbě nemá být vystaveno více než 35 % povrchu těla. Denně nemá být použito více než 30 g masti.

Vzhledem k možnému účinku na metabolismus kalcia nesmí být do masti přidány látky, které stimulují vstřebávání, a mast nesmí být kryta okluzivním obvazem.
V případě těžkého podráždění nebo kontaktní alergie má být léčba přípravkem Silkis přerušena a
pacient se má poradit s lékařem. V případě kontaktní alergie je přerušení léčby definitivní.
Ačkoliv v klinických studiích s dávkami nižšími než 30 g přípravku Silkis nebyla pozorována klinicky významná hyperkalcémie, vyskytly se případy absorpce kalcitriolu kůží a nadměrné používání masti může vést k systémovým nežádoucím účinkům, jako je zvýšení hladin kalcia v moči a v séru, což je známý „class effect“ kalcitriolu.

Nejsou žádné informace o použití přípravku Silkis u jiných klinických forem psoriázy (jiných než plaková psoriáza), tzn. psoriasis guttata acuta, psoriasis pustulosa, psoriasis erythrodermica a u rychle progredující plakové psoriázy.
Pediatrická populace
Existuje omezené množství klinických dat popisujících používaní přípravku Silkis v pediatrické
populaci (viz bod 5.1).
Se zřetelem na zvláštní citlivost mláďat hlodavců vůči toxickým účinkům kalcitriolu ve srovnání s dospělými hlodavci, je nutné se u dětí vyvarovat expozici kalcitriolu ve formě masti (viz bod 5.3).

4.5 Interakce s jinými léčivými přípravky a jiné formy interakce
Přípravek Silkis musí být používán s opatrností u pacientů, kteří užívají léky, o nichž je známo, že zvyšují hladinu vápníku v séru, jako jsou thiazidová diuretika nebo léky s farmakologickým účinkem, který je ovlivňován změnou hladiny vápníku, jako je digoxin.
Opatrnosti je třeba také u pacientů užívajících doplňky vápníku nebo vysoké dávky vitamínu D. Není zkušenost se současným použitím kalcitriolu a jiných léků určených k léčbě psoriázy.
Informace o interakcích systémové léčby po použití kalcitriolové masti jsou omezené.
Přípravek Silkis má nepatrný dráždivý potenciál, a proto je možné, že současné použití peelingových přípravků, adstringentních anebo dráždících produktů může mít přídavné dráždivé účinky.

4.6 Fertilita, těhotenství a kojení

Těhotenství:
Údaje o podávání kalcitriolu těhotným ženám jsou omezené nebo nejsou k dispozici. Studie na zvířatech prokázaly vývojovou toxicitu v dávkách, které způsobovaly mateřskou toxicitu (viz bod 5.3). Potenciální riziko u člověka není známo.
V těhotenství by měl být Silkis použit pouze v naléhavém případě a v omezeném množství.
Hladinu kalcia je nutno monitorovat.
Kojení:
Kalcitriol byl nalezen v mléce kojících samic. Vzhledem k nedostatku údajů nemá být Silkis během kojení používán.

4.7 Účinky na schopnost řídit a obsluhovat stroje

Přípravek Silkis nemá žádný nebo má zanedbatelný vliv na schopnost řídit nebo obsluhovat stroje.
4.8 Nežádoucí účinky

U 10 až 20 % pacientů lze očekávat výskyt nežádoucích účinků. Nežádoucí účinky jsou obvykle
lokalizovány na místo použití a jsou mírné.

Velmi časté nežádoucí účinky: nežádoucí účinky vyskytující se u ≥1/10 léčených osob. Časté nežádoucí účinky: nežádoucí účinky vyskytující se u ≥1/100, <1/10 léčených osob.
Méně časté nežádoucí účinky: nežádoucí účinky vyskytující se u ≥1/1000, <1/100 léčených osob. Vzácné nežádoucí účinky: nežádoucí účinky vyskytující se u ≥1/10 000; <1/1000 léčených osob. Velmi vzácné nežádoucí účinky: nežádoucí účinky vyskytující se u <1/10 000 léčených osob.
Byly zahrnuty nežádoucí účinky hlášené z klinických studií od více než dvou pacientů.
Není známo: z dostupných údajů nelze určit.


Třída orgánových systémů
MedDRA
Poruchy kůže a podkožní tkáně
Četnost Časté Méně časté
Není známo*
Preferovaný termín

Pruritus, kožní obtíže, podráždění kůže, erytém Suchá kůže, psoriáza (zhoršená)
Kožní edém, kontaktní
dermatitida

*Nežádoucí účinky hlášené z postmarketingového sledování.
Pokud se vyskytne těžké podráždění kůže nebo kontaktní alergie, léčba přípravkem Silkis má být přerušena a pacient se má poradit s lékařem.
V případě kontaktní alergie je přerušení léčby definitivní.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9 Předávkování

Nejčastější příznaky, které se mohou objevit po náhodném použití, jsou nechutenství, nevolnost, zvracení, zácpa, hypotonie a deprese. Příležitostně byly zaznamenány apatie a kóma. Jestliže se vyskytne hyperkalcémie nebo hyperkalciurie, používání přípravku Silkis má být přerušeno, dokud se hladiny vápníku v séru nebo moči nevrátí k normálu.
Pokud je přípravek aplikován v nadměrném množství, není dosaženo rychlejších nebo lepších výsledků a může se objevit zřetelné zarudnutí, olupování nebo dyskomfort.


5. FARMAKOLOGICKÉ VLASTNOSTI
5.1 Farmakodynamické vlastnosti
Farmakoterapeutická skupina: Jiná antipsoriatika pro lokální aplikaci, ATC kód: D 05AX03 Mechanismus účinku
Kalcitriol inhibuje proliferaci a stimuluje diferenciaci keratinocytů. Kalcitriol inhibuje proliferaci T buněk a normalizuje produkci různých zánětlivých faktorů.
Farmakodynamické účinky

Místní aplikace přípravku Silkis u pacientů s plakovou psoriázou vede ke zlepšení kožních lézí. Toto zlepšení se objevuje ve 4. týdnu od začátku léčby.
Pediatrická populace
Velmi omezené údaje o účinnosti kalcitriolu v pediatrické populaci jsou k dispozici z 8týdenní randomizované vehikulem kontrolované studie (18123) u dětí ve věku od 2 do 12 let s plakovou psoriázou (n = 19; 8 subjektů obdrželo aktivní léčbu, 11 subjektů obdrželo vehikulum) a z 26týdenní otevřené nekontrolované multicentrické dlouhodobé studie bezpečnosti a účinnosti (18131) u dětí ve věku od 2 do 17 let (n=54). Kalcitriol v síle 3 μg/g byl aplikován dvakrát denně mimo oblast obličeje a pokožky hlavy. Vzhledem k pomalému nabírání pacientů do studií byly však obě studie předčasně ukončeny. Bezpečnost a účinnost kalcitriolu ve formě masti nebyly stanoveny u dětí mladších 18 let (viz bod 4.2).
Primárním cílovým ukazatelem studie 18123 byla míra úspěšnosti definovaná jako procento subjektů s celkovým hodnocením zkoušejícího (Investigator Global Assessment, score) 0 (jasné zlepšení) nebo 1 (téměř jasné zlepšení) a se zlepšením alespoň o 2 stupně oproti výchozím hodnotám. Úspěšnost nebyla statisticky významně odlišná (p = 0,370) u skupiny léčené mastí s kalcitriolem v síle 3 μg/g ve srovnání se skupinou dostávající pouze vehikulum. U 3 subjektů (37,5%) ze skupiny léčené mastí
s kalcitriolem v síle 3 μg/g a u 7 subjektů (63,6%) ze skupiny dostávající vehikulum bylo dosaženo klinického úspěchu. Vzhledem k velmi malému počtu subjektů, je pravděpodobně pozorovaný numerický rozdíl mezi léčenými skupinami náhodný. Nejčastěji hlášeným nežádoucím účinkem byla lokální iritace.

Primárním cílovým ukazatelem studie 18131 bylo procento subjektů s celkovým hodnocením zkoušejícího (Investigator Global Assessment = IGA) 0 (jasné zlepšení) nebo 1 (téměř jasné zlepšení) a sekundárním cílovým ukazatelem byla změna pruritu oproti výchozím hodnotám. Studii dokončilo 76 % subjektů. U většiny subjektů bylo do 26. týdne dosaženo zlepšení na stupnici celkového hodnocení zkoušejícího (IGA) oproti výchozí hodnotě, přičemž u 24,1 % subjektů nastalo zlepšení alespoň o 2 stupně. Na konci studie bylo u 37 % subjektů dosaženo na stupnici celkového hodnocení zkoušejícího (IGA) jasného nebo téměř jasného zlepšení. Při hodnocení sekundárního cílového ukazatele se zjistilo, že v 26. týdnu 37 % subjektů nemělo příznaky pruritu a u 20,4 % subjektů bylo dosaženo zlepšení alespoň o 2 stupně oproti výchozím hodnotám. Vzhledem k tomu, že se jednalo o nekontrolovanou studii, nelze vyvodit závěr ohledně účinnosti u pediatrické populace. Nejčastějšími nežádoucími účinky byly infekce a kožní reakce. Nenastala žádná změna parametrů homeostázy kalcia. Údaje o bezpečnosti jsou však považovány za omezené. Viz také bod 5.3.


5.2 Farmakokinetické vlastnosti
Absorpce
Průměrná absorpce kalcitriolu je odhadována okolo 10 %. Po absorpci byl v plazmě prokázán jak nezměněný kalcitriol, tak metabolity. Účinek metabolitů na homeostázu kalcia je zanedbatelný. U většiny pacientů jsou cirkulující hladiny exogenního kalcitriolu pod hladinou detekce (2 pg/ml).

Distribuce
V klinických studiích nebyl po léčbě povrchu těla do velikosti 6000 cm² (35 % povrchu těla) zaznamenán významný vzestup hladin kalcitriolu v plazmě.
5.3 Předklinické údaje vztahující se k bezpečnosti
Studie na zvířatech ukazují, že nadměrná a opakovaná expozice kalcitriolu vede k selhání ledvin a ke tkáňovým kalcifikacím způsobeným hypervitaminózou D sdruženou s hyperkalciurií, hyperkalcémii a hyperfosfatémii.

Ve studiích embryofetální toxicity, které se zabývaly průkazem teratogenního potenciálu kalcitriolu, nebyla teratogenita prokázána. Známky vývojové toxicity byly zjištěny u králíků, kterým byly na kůži aplikovány dávky vyvolávající mateřskou toxicitu. U potkanů nebyl tento účinek zjištěn.

Intramuskulární injekce kalcitriolu podávané potkanům po dobu 2 týdnů způsobily kalcifikaci měkkých tkání. Zdá se však, že mláďata potkanů jsou citlivější než dospělí jedinci, neboť kalcifikace se vyskytla u mláďat ve všech dávkových skupinách (0,13; 0,38 a 1,28 μg/kg/den), zatímco u dospělých jedinců byla pozorována pouze ve skupině s vysokou dávkou (0,03; 0,13 a 0,64 μg/kg/den).
Lokální studie toxicity s kalcitriolem u zvířat ukazují nepatrné kožní a oční podráždění.

6. FARMACEUTICKÉ ÚDAJE

6.1 Seznam pomocných látek
Tekutý parafín, bílá vazelína, tokoferol-alfa

6.2 Inkompatibility
Neexistují relevantní data týkající se kompatibility přípravku Silkis s ostatními léčivými přípravky. Proto musí být Silkis podáván v dávkách a podle instrukcí uvedených výše v bodě 4.2.
Studie kompatibility nejsou k dispozici, a proto nesmí být tento léčivý přípravek mísen s jinými léčivými přípravky.

6.3 Doba použitelnosti
3 roky.
Doba použitelnosti po prvním otevření: 8 týdnů.
6.4 Zvláštní opatření pro uchovávání
Tento léčivý přípravek nevyžaduje žádné zvláštní podmínky uchovávání.
6.5 Druh obalu a obsah balení
Tento přípravek je balen ve stlačitelné AL tubě, pokryté uvnitř potahem z epoxyfenolové pryskyřice, uzavřen bílým HDPE nebo PP šroubovacím uzávěrem.
Papírová krabička.
Velikost balení 15, 30 nebo 100 g masti
Na trhu nemusí být všechny velikosti balení.
6.6 Zvláštní opatření pro likvidaci přípravku
Žádné zvláštní požadavky.

7. DRŽITEL ROZHODNUTÍ O REGISTRACI
GALDERMA INTERNATIONAL
20 Avenue André Prothin, Tour Europlaza, La Défense 4
92927 La Défense Cedex
FRANCIE

8. REGISTRAČNÍ ČÍSLO
46/082/03-C

9. DATUM PRVNÍ REGISTRACE/PRODLOUŽENÍ REGISTRACE
20. 4. 2005/ 20. 2. 2009
10. DATUM REVIZE TEXTU
31. 7. 2020
