sp.zn.sukls128250/2021
SOUHRN ÚDAJŮ O PŘÍPRAVKU


1.   NÁZEV PŘÍPRAVKU

Dorsiflex 200 mg tablety


2.   KVALITATIVNÍ A KVANTITATIVNÍ SLOŽENÍ

Jedna tableta obsahuje mephenoxalonum 200 mg.
Úplný seznam pomocných látek viz bod 6.1.


3.   LÉKOVÁ FORMA
Tableta

Popis přípravku: bílé, ploché, kulaté tablety s půlící rýhou na jedné straně. Tabletu lze rozdělit na stejné dávky.


4.   KLINICKÉ ÚDAJE

4.1  Terapeutické indikace
Dorsiflex je určen k léčbě torticollis, bolestivého syndromu krční páteře, svalových spasmů (včetně spazmů spojených s frakturou), lumbaga, myalgií, svalových poranění, herniací vertebrálních disků a jiných dorsopatií. Přípravek se používá rovněž při léčbě artróz (spondylartróza, coxartróza) spojených se svalovými spasmy a také jako doplňkový lék při fyzikální terapii.

Dorsiflex mohou užívat dospělí, dospívající a děti od 8 let.
4.2  Dávkování a způsob podání

Dávkování
Dospělí
Obvyklé dávkovací schéma pro dospělé je 200-400 mg (1-2 tablety) třikrát denně.
V závažných případech je možné denní dávku zvýšit na 1600-2000 mg (8-10 tablet), která se podává rozděleně ve 3-4 dílčích dávkách.

Pediatrická populace
Dospívající starší 15 let
Obvyklá dávka pro dospívající ve věku 15-18 let je 200 mg (1 tableta) třikrát denně.

Děti a dospívající ve věku 8-15 let
Dětem a dospívajícím ve věku 8-15 let se obvykle podává 100-200 mg (1/2-1 tableta) třikrát denně.

Děti do 8 let: Bezpečnost a účinnost mefenoxalonu u dětí do 8 let nebyla dosud stanovena. Tento
přípravek není určen pro děti do 8 let.


1/5

Starší pacienti
Opatrnosti je třeba při předepisování přípravku Dorsiflex starším pacientům. U těchto pacientů je zvýšené riziko nežádoucích účinků.

Způsob podání

Větší část denní dávky může být podávána na noc. Intervaly mezi jednotlivými dávkami mají být nejméně 6 hodin.

Dorsiflex se obvykle používá jen ke krátkodobé terapii v akutním stádiu obtíží.

Tablety se doporučuje užívat nejlépe během jídla nebo po jídle, případně je možné tabletu rozdrtit
nebo nechat rozpadnout v malém množství vody nebo mléka a zapít uvedenou tekutinou.
4.3  Kontraindikace

-  Hypersenzitivita na léčivou látku nebo na kteroukoli pomocnou látku uvedenou v bodě 6.1
-  Myastenia gravis
-  Myastenický syndrom
-  Těžší poruchy funkce jater
-  Intoxikace alkoholem nebo léky tlumícími funkce CNS (benzodiazepiny, barbituráty aj.)
-  První trimestr těhotenství.

4.4  Zvláštní upozornění a opatření pro použití
Opatrnosti je třeba u pacientů se závažnou poruchou funkce ledvin nebo poruchou funkce jater a u pacientů léčených kumarinovými antikoagulancii. U těchto pacientů je zvýšené riziko nežádoucích účinků.
Opatrnosti je třeba při předepisování přípravku Dorsiflex starším pacientům. U těchto pacientů je
taktéž zvýšené riziko nežádoucích účinků.

Při současném podávání s látkami tlumícími centrální nervový systém (alkohol, sedativa, hypnotika, antidepresiva, antipsychotika, antihistaminika, některá analgetika a anestetika) může Dorsiflex ovlivňovat duševní a fyzické schopnosti pacienta.

Pacienty je třeba upozornit na negativní účinky současného užívání přípravku Dorsiflex s alkoholem
nebo výše zmíněnými léky a varovat je před řízením motorových vozidel nebo ovládáním strojů.

Přípravek není určen pro děti mladší 8 let, vzhledem k nedostatku zkušeností s jeho podáváním v této věkové skupině.
4.5  Interakce s jinými léčivými přípravky a jiné formy interakce

Stejně jako jiné sedativní látky může mefenoxalon potencovat účinek alkoholu, sedativ, hypnotik, antidepresiv, antipsychotik, antihistaminik a anestetik; proto se jejich současné užívání nedoporučuje. Mefenoxalon také zesiluje účinek myorelaxancií a kumarinových antikoagulancií.
Současné podávání antihypertensiv může vést ke vzniku nebo prohloubení hypotenze, zároveň může dojít ke zvýraznění bradykardie při současném podávání beta-blokátorů.
Ovlivnění výsledků laboratorních vyšetření
V literatuře nejsou dostupná žádná data o vlivu mefenoxalonu na výsledky laboratorních vyšetření.





2/5

4.6  Fertilita, těhotenství a kojení
Těhotenství
Bezpečnost podávání mefenoxalonu během těhotenství nebyla stanovena. Mefenoxalon se proto nemá podávat během těhotenství, zejména v 1. trimestru. Pacientky je třeba upozornit, aby informovaly lékaře o svém plánovaném těhotenství nebo pokud otěhotní během léčby mefenoxalonem.

Kojení
Bezpečnost podávání mefenoxalonu během kojení nebyla stanovena. Není známo, zda se mefenoxalon
vylučuje do lidského mateřského mléka. Riziko pro kojené novorozence/děti nelze vyloučit.

4.7  Účinky na schopnost řídit a obsluhovat stroje
Dorsiflex  může ovlivnit činnost vyžadující zvýšenou pozornost, koordinaci pohybů a rychlé rozhodování (řízení motorových vozidel, obsluha strojů, práce ve výškách apod.); tyto činnosti smí pacient vykonávat jen s výslovným souhlasem lékaře.

Pacienty je třeba informovat o negativním vlivu na pozornost, zejména ve vztahu k řízení motorových
vozidel.

4.8  Nežádoucí účinky

Nežádoucí účinky jsou seřazeny podle třídy orgánových systémů a četnosti. Pro klasifikaci četností nežádoucích účinků byla použita následující konvence:
velmi časté (≥1/10)
časté (≥1/100 až <1/10)
méně časté (≥1/1000 až <1/100) vzácné (≥1/10 000 až <1/1000) velmi vzácné (<1/10 000)
není známo (z dostupných údajů nelze určit).

Přípravek je obvykle dobře snášen, přesto se mohou objevit následující nežádoucí účinky:

Poruchy nervového systému
Časté: ospalost, snížení koncentrace nebo pozornosti
Méně časté: bolesti hlavy, závratě
Vzácné: ataxie

Poruchy ucha a labyrintu
Méně časté: tinnitus


Gastrointestinální poruchy
Méně časté: nauzea, pálení žáhy

Poruchy kůže a podkožní tkáně
Méně časté: alergické kožní reakce

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní  ústav  pro  kontrolu  léčiv,  Šrobárova  48,  100  41  Praha  10,  webové  stránky:
www.sukl.cz/nahlasit-nezadouci-ucinek.

3/5

4.9  Předávkování
Nadměrné dávky přípravku Dorsiflex mohou způsobit ospalost a malátnost. V takových případech musí být dávka mefenoxalonu snížena.

Předávkování přípravkem Dorsiflex může vyvolat závratě, těžké poruchy vědomí, nevolnost, zvracení, povrchní dýchání nebo svalové křeče. V těchto případech je třeba co nejrychleji provést výplach žaludku.

5.   FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: anxiolytika, jiná anxiolytika, mefenoxalon, ATC kód: N05BX01

Mefenoxalon snižuje napětí kosterních svalů inhibicí polysynaptického supraspinálního reflexního oblouku, který je zodpovědný za zvýšení svalového tonu.

5.2  Farmakokinetické vlastnosti

Absorpce
Mefenoxalon se dobře a relativně pomalu absorbuje z gastrointestinálního traktu. Maximálních plazmatických koncentrací se dosahuje za 2-4 hodiny.
Distribuce
Po perorálním podání je plazmatický poločas mefenoxalonu 2,85 hodin a AUC je 33 μg/ml/h.
Biotransformace
Po biotransformaci je mefenoxalon vylučován do moči, částečně v nezměněné formě a částečně ve formě metabolitů. Byly zjištěny následující metabolity: metoxyfenol, 3-amino-1,2-propandiol, fenol hydroxymefenoxalon,    demetylmefenoxalon,    a    1-(o-metoxyfenoxy)-3-aminopropen dehydromefenoxalon.

Eliminace
Eliminační poločas mefenoxalonu je 6 hodin a pouze 1,6 až 2,5% se vylučuje do moči v nezměněné formě.

5.3  Předklinické údaje vztahující se k bezpečnosti
Akutní toxicita
Akutní toxicita mefenoxalonu byla studována na myších a potkanech po perorální a intraperitoneální aplikaci. LD₅₀ při perorálním podání byla 3 820 mg/kg u myší a 5 000 mg/kg u potkanů. LD₅₀ při intraperitoneálním podání byla 3 400 mg/kg u myší. Příčinou smrti byl útlum dýchání. Ve studii akutní toxicity byla LD₅₀ po perorálním podání >10 000 mg/kg u myší a >8 000 mg/kg u potkanů, bez rozdílu mezi samci a samicemi.
Toxicita po opakovaném podání
V literatuře nejsou dostupná žádná data o toxicitě mefenoxalonu po opakovaném podání.
Karcinogenita, mutagenita a ovlivnění fertility
V literatuře nejsou dostupná žádná data o karcinogenitě, mutagenitě a vlivu mefenoxalonu na fertilitu.

Teratogenita
Žádná literární data nejsou k dispozici.



4/5

6.   FARMACEUTICKÉ ÚDAJE
6.1  Seznam pomocných látek

Kukuřičný škrob, mastek, kyselina stearová, želatina, magnesium-stearát, koloidní bezvodý oxid
křemičitý.

6.2  Inkompatibility

Neuplatňuje se.

6.3  Doba použitelnosti
2 roky

6.4  Zvláštní opatření pro uchovávání

Uchovávejte při teplotě do 25 °C v původním obalu, aby byl přípravek chráněn před světlem.
6.5  Druh obalu a obsah balení

PVC/Al blistr, krabička Velikost balení: 30 tablet.

6.6   Zvláštní opatření pro likvidaci přípravku a pro zacházení s ním

Žádné zvláštní požadavky

7.   DRŽITEL ROZHODNUTÍ O REGISTRACI

Lek Pharmaceuticals, d.d., Verovškova 57, Ljubljana, Slovinsko.


8.   REGISTRAČNÍ ČÍSLO(A)
63/142/81-C


9.   DATUM PRVNÍ REGISTRACE / DATUM PRODLOUŽENÍ REGISTRACE
Datum první registrace: 15.6.1981
Datum posledního prodloužení registrace: 29.10.2015


10.  DATUM POSLEDNÍ REVIZE TEXTU
21. 5. 2021










5/5
