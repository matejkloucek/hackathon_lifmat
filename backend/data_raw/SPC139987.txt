sp.zn. sukls438725/2018 SOUHRN ÚDAJŮ O PŘÍPRAVKU

1.  NÁZEV PŘÍPRAVKU
Instillagel 20,9 mg/ml + 0,52 mg/ml gel

2.  KVALITATIVNÍ A KVANTITATIVNÍ SLOŽENÍ
Jeden ml gelu obsahuje lidocaini hydrochloridum monohydricum 20,9 mg a chlorhexidini digluconas 0,52 mg.

Pomocné látky se známým účinkem:
Methylparaben, propylparaben, propylenglykol Úplný seznam pomocných látek viz bod 6.1.

3.  LÉKOVÁ FORMA
Gel
Popis přípravku: téměř bezbarvý, čirý, viskózní gel.


4.  KLINICKÉ ÚDAJE
4.1  Terapeutické indikace
Kluzný prostředek, dezinficiens a lokální anestetikum např. ke katetrizacím, sondážím, rovněž při operacích, při všech formách endoskopií, výměně píštělových katétrů, intubacích, také při zavádění umělého dýchání; k předcházení iatrogenních poranění na konečníku a tračníku. Vhodné rovněž v pediatrii.
Sterilní jednoúčelová stříkačka s 6 ml Instillagelu může být použita v pediatrii, u žen a v dalších indikacích, například při výměně píštělových katetrů.
11ml dávka má měla být použita při sondáži, katetrizaci a endoskopii mužské močové trubice, protože toto množství kluzného prostředku odpovídá objemu mužské močové trubice.

Instillagel je indikován u dospělých a dětí od 2 let věku.

4.2  Dávkování a způsob podání
a) Katetrizace a sondáž močové trubice: Po obvyklém očištění žaludu a ústí uretry pomalu instilovat 6 nebo 11 ml Instillagelu a žalud krátkodobě komprimovat, než nastoupí lokálně anestetický účinek.
b) Cystoskopie: K bezbolestnému a sterilnímu zavedení instrumentů musí být celá močová trubice včetně vnějšího svěrače potažena kluzným filmem a znecitlivěna. K tomu je zapotřebí instilovat 11 ml, v případě potřeby dodatečně 6-11 ml.
V oblasti sulcus coronarius je založena na penis svorka.
c) V ostatních oblastech instilovat 6, popř. 11 ml přípravku. Plný lokálně anestetický a antibakteriální účinek nastoupí za 5-10 minut.

U žen, dětí (2-12 let) a dospívajících do 18 let) není účinek přípravku Instillagel s lidokainem dostatečně prokázán, a proto musí být nutnost použití zhodnocena lékařem. Specifická doporučení pro dávkování není
1

možné pro tyto skupiny pacientů poskytnout, ale obecně platí, že množství aplikovaného gelu se upravuje dle individuálních anatomických podmínek v močové trubici.
Systémová absorpce lidokainu se může zvýšit u dětí a je třeba dbát odpovídající opatrnosti. Obecně platí, že by se u dětí ve věku od 2 do 12 let neměla překračovat maximální dávka 2,9 mg/kg lidokain- hydrochloridu. Instillagel s lidokainem se nesmí používat u dětí do 2 let (viz bod 4.3).

4.3  Kontraindikace
Instillagel je kontraindikován u dětí do 2 let (viz bod 4.2).

Hypersenzitivita na léčivé látky nebo na kteroukoli pomocnou látku uvedenou v bodě 6.1. Silně krvácející léze.

4.4  Zvláštní upozornění a opatření pro použití
Přípravky obsahující lokální anestetika by se měly používat opatrně u pacientů se srdeční slabostí, jaterní insuficiencí a epileptiků.
Orofaryngeální užití Instillagelu může způsobit potíže při polykání, a proto zvýšené riziko aspirace pro svůj lokálně anestetický účinek. Znecitlivění jazyka a bukální sliznice může zvýšit možnost poranění kousnutím.

Tento léčivý přípravek obsahuje methylparaben a propylparaben, který může způsobit alergické reakce (pravděpodobně zpožděné) a výjimečně bronchospasmus.
Obsahuje rovněž 3,14 g propylenglykolu ve stříkačce o objemu 6 ml a 5,75 g propylenglykolu ve stříkačce o objemu 11 ml. To odpovídá 522,5 mg/ml.
Propylenglykol může způsobit podráždění kůže.


4.5  Interakce s jinými léčivými přípravky a jiné formy interakce
Lidokain se má používat opatrně u pacientů užívajících antiarytmika.

4.6  Fertilita, těhotenství a kojení
V prvním trimestru těhotenství by se lidokain měl používat pouze v nutném případě.
Dosud není známo, jestli se lidokain vylučuje do mateřského mléka, a proto by se cca 12 hodin po jeho použití nemělo kojit.

Dosud se v literatuře nevyskytly žádné zmínky o negativním vlivu lidokainu na fertilitu.

4.7  Účinky na schopnost řídit a obsluhovat stroje
Instillagel může mít mírný vliv na schopnost řídit nebo obsluhovat stroje.

4.8  Nežádoucí účinky
Nežádoucí účinky uvedené níže jsou seřazeny podle tříd orgánových systémů. Protože se jedná o nežádoucí účinky hlášené po uvedení přípravku na trh, frekvence jejich výskytu není známa (z dostupných údajů ji nelze určit)



2

Poruchy imunitního systému
Alergické reakce (v závažných případech anafylaxe) způsobené lokálním anestetikem amidového typu a/nebo chlorhexidinem.
Alergické reakce způsobené methylparabenem a propylparabenem (s možným opožděným nástupem).
Poranění, otravy a procedurální komplikace
Přípravek se může při závažném poranění sliznice absorbovat. Může dojít k anafylaxi, poklesu krevního tlaku, bradykardii nebo křečím.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek

4.9  Předávkování
V případě nadměrného vstřebání lidokainu do krevního řečiště se mohou objevit příznaky CNS (křeče, bezvědomí a možná zástava dechu) a kardiovaskulární (hypotenze, deprese myokardu, bradykardie a možná srdeční zástava).

Léčba spočívá ve zvládnutí křečí a zajištění adekvátního přísunu kyslíku, v případě potřeby kardiopulmonální resuscitace. Lékař rozhodne o případných nutných terapeutických opatřeních.


5.  FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: lokální anestetika, ATC kód N01BB02.
Instillagel je sterilní kluzný přípravek ve stříkačkách z umělé hmoty na jedno použití (6 a 11 ml) s lokálně anestetickým, dezinfekčním a antibakteriálním účinkem. Zajistí hladké zavedení katétrů a nástrojů.

Anestetická složka lidokain stabilizuje membránu neuronů a zabraňuje vzniku a vedení nervových impulzů, čímž navodí rychlou místní anestezii.
Chrání před iatrogenním zraněním při zavádění instrumentů všeho druhu. Lpí dobře na sliznici a nezkaluje optiku nástrojů.

Kombinace dezinfekčních látek chlorhexidin-diglukonátu, methylparabenu a propylparabenu působí synergicky. Mikroorganismy normálně přítomné v distální uretře jsou usmrceny během 5-10 minut. Ve značné míře se tím tedy zabrání vzestupnému zavlečení mikroorganismů při urologické intervenci.

Dezinfekčním účinkem Instillagelu dojde k usmrcení všech testovaných mikroorganismů in vitro plně během 10 až 15 minut. Instillagel vykazuje již za 5 minut působení baktericidní efekt vůči testovaným zárodkům Staphylococcus aureus, Alcaligenes faecalis a Pseudomonas aueruginosa.
Klinické zkoušky potvrzují antimikrobiální účinek Instillagelu dokázaný in vitro: sterilní úseky močové trubice zůstaly při aplikaci Instillagelu bez zárodků v 95 % také postinstrumentálně, předcházející osídlení močového traktu, většinou 2-4 druhy zárodků, se po použití Instillagelu signifikantně snížilo.


3

Jako gelový základ slouží vodný gel z vody a hyetelosy, ke zlepšení a prodloužení kluzné schopnosti je přidán propylenglykol.

5.2  Farmakokinetické vlastnosti
Po aplikaci na sliznici se lidokain resorbuje, ale jeho koncentrace v krvi po instilaci dávky až do 800 mg do uretry zůstává nízká, pod toxickou hladinou. Metabolismus lidokainu probíhá v játrech a nezměněné léčivo se vylučuje ledvinami.
Na rozdíl od lokálních anestetik esterového typu je lidokain metabolizován v játrech, metabolity jsou vylučovány převážně močí. Lidokain je odbourán mikrozomálně oxidativní N- desalkylací na monoethylglycinxylidid (MEGX) a acetaldehyd, mikrozomální hydrolýzou je tvořen z MEGX 2,6-xylidin a N-ethylglycin; 2,6-xylidin je metabolizován jednak na 2-amino-3-methyl-benzokyseliny nebo mikrozomální oxidací na 4-hydroxy-2,6-xylidin. Poslední z výše jmenovaných je hlavním metabolitem, lidokain je ze 73 % vylučován v této formě.
Poločas rozložení lidokainu činí přibližně 3 hodiny; lidokain prostupuje placentou; poločas rozložení u plodu přibližně 4 hodiny.
Chlorhexidin je minimálně resorbován i při perorálním užití ve vysokých dávkách a prakticky nezměněný vyloučen.
Parabeny se mohou vstřebat sliznicí, ale jsou rychle eliminovány a neakumulují se. Vyloučují se ve formě kyseliny parahydroxybenzoové.


6.  FARMACEUTICKÉ ÚDAJE
6.1  Seznam pomocných látek
Methylparaben (E 218)
Propylparaben (E 216) Hyetelosa Propylenglykol
Roztok hydroxidu sodného 200 g/l Čištěná voda

6.2  Inkompatibility
Neuplatňuje se.

6.3  Doba použitelnosti
5 let

6.4  Zvláštní opatření pro uchovávání
Uchovávejte při teplotě do 25°C.

6.5  Druh obalu a obsah balení
Jednorázové PP injekční stříkačky s pryžovým uzávěrem o objemu 6 ml nebo 11 ml balené v blistrech (PP/papír).
Velikosti balení:  10 x 6 ml
10 x 11 ml
Na trhu nemusí být všechny velikosti balení.


4

6.6  Zvláštní opatření pro likvidaci přípravku
Přípravek je určen k jednorázovému užití.

Stříkačka a veškerý nepoužitý gel musejí být zlikvidovány v souladu s místními požadavky.


7.  DRŽITEL ROZHODNUTÍ O REGISTRACI
Farco-Pharma GmbH D-50670 Köln
Německo


8.  REGISTRAČNÍ ČÍSLO
01/889/92-C


9.  DATUM PRVNÍ REGISTRACE/PRODLOUŽENÍ REGISTRACE
Datum první registrace: 30. 12. 1992
Datum posledního prodloužení registrace: 26. 2. 2014


10.  DATUM REVIZE TEXTU
25. 3. 2019







































5
