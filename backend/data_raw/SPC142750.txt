sp.zn. sukls116811/2019

SOUHRN ÚDAJŮ O PŘÍPRAVKU


1.  NÁZEV PŘÍPRAVKU

Buscopan injekční roztok

2.  KVALITATIVNÍ A KVANTITATIVNÍ SLOŽENÍ

Jedna ampulka (1 ml) obsahuje butylscopolaminii bromidum 20,00 mg.

Pomocná látka se známým účinkem: jedna ampulka (1 ml) obsahuje 6 mg chloridu sodného. Úplný seznam pomocných látek viz bod 6.1.

3.  LÉKOVÁ FORMA

Injekční roztok – čirý, bezbarvý roztok


4.  KLINICKÉ ÚDAJE

4.1  Terapeutické indikace
Spasmy v oblasti gastrointestinálního, biliárního a urogenitálního traktu, včetně biliárních a renálních
kolik.
Pro uvolnění spasmů při diagnostických a terapeutických výkonech, např. gastroduodenální
endoskopii, radiologii.
4.2  Dávkování a způsob podání

Dospělí a dospívající nad 12 let:
1-2 ampulky přípravku Buscopan (20-40 mg) několikrát denně pomalu intravenózně, intramuskulárně nebo subkutánně do maximální denní dávky 100 mg, která by neměla být překročena.
Kojenci a děti:
V těžkých případech 0,3-0,6 mg/kg tělesné hmotnosti několikrát denně pomalu intravenózně, intramuskulárně nebo subkutánně do maximální denní dávky 1,5 mg/kg tělesné hmotnosti, která by neměla být překročena.

Buscopan nesmí být užíván každodenně nebo dlouhodobě bez vyšetření příčiny abdominální bolesti.
4.3  Kontraindikace

Buscopan injekční roztok je kontraindikován:
•   u pacientů se známou hypersenzitivitou na bromid butylskopolaminia nebo kteroukoli složku přípravku
•   neléčený glaukom s úzkým úhlem
•  hypertrofie prostaty doprovázená retencí moči
•  mechanická stenóza gastrointestinálního traktu
•  při myastenia gravis
•  tachykardie
•  při megakolonu

1/6

Při intramuskulárním podání je Buscopan injekční roztok kontraindikován:
•   u pacientů, kteří jsou léčeni antikoagulancii, protože může dojít ke vzniku intramuskulárního hematomu. Těmto pacientům může být přípravek podán subkutánně nebo intravenózně.
4.4  Zvláštní upozornění a opatření pro použití

V případě závažné nevysvětlitelné abdominální bolesti, která přetrvává nebo se zhoršuje, nebo se objevují symptomy jako je horečka, nausea, zvracení, změny ve vyprazdňování, citlivosti břicha, snížený tlak krve, mdloby nebo krev ve stolici, je nutné okamžitě vyšetřit příčinu obtíží.
U pacientů s nediagnostikovaným, a proto dosud neléčeným glaukomem s úzkým úhlem, může při užívání anticholinergních léků jako Buscopan dojít ke zvýšení nitroočního tlaku. Proto by pacienti měli okamžitě vyhledat očního lékaře v případě vzniku bolesti a zčervenání očí spojeného se sníženou schopností vidění po podání injekcí Buscopan.
Po parenterálním podání přípravku Buscopan byly zaznamenány anafylaktické reakce, včetně šokového stavu. Jako u jiných léků způsobujících tyto reakce by měli být pacienti po injekčním podání přípravku Buscopan pod stálým dohledem.

Tento léčivý přípravek obsahuje méně než 1 mmol sodíku (23 mg) v jedné dávce, lze jej tedy považovat jako bez obsahu sodíku.
Při parenterálním podání přípravku Buscopan pacientům se srdečními poruchami je třeba dbát zvýšené
opatrnosti. Doporučuje se sledování zdravotního stavu těchto pacientů.

4.5  Interakce s jinými léčivými přípravky a jiné formy interakce

Buscopan může zvyšovat anticholinergní účinky léků jako jsou tri- a tetracyklická antidepresiva, antihistaminika, antipsychotika, chinidin, amantadin a disopyramid a dalších anticholinergik (např. tiotropium, ipratropium, sloučeniny podobné atropinu).
Současné podávání s antagonisty dopaminu jako např. metoklopramidu může vést k oslabení účinku obou léků na gastrointestinální trakt.
Buscopan může zvyšovat tachykardický účinek beta-mimetik.

4.6  Fertilita, těhotenství a kojení
Existují jen omezené údaje týkající se užívání bromidu butylskopolaminia u těhotných žen.
Studie na zvířatech neprokázaly přímé nebo nepřímé škodlivé účinky týkající se reprodukční toxicity.

Nejsou dostatečné informace, zda se Buscopan nebo jeho metabolity vylučují do mateřského mléka. Přesto se užívání přípravku Buscopan během těhotenství a kojení nedoporučuje.
Nebyly provedeny žádné klinické studie vlivu na plodnost.

4.7  Účinky na schopnost řídit a obsluhovat stroje

Studie hodnotící účinky na schopnost řídit a obsluhovat stroje nebyly provedeny.
Jelikož Buscopan může vyvolávat poruchy vidění a závrať ovlivněním akomodačních schopností oka, neměli by pacienti po parenterálním podání vykonávat činnosti jako řízení motorových vozidel nebo obsluha strojů, a to až do obnovení normálního vidění.

Pacienti musí být poučeni, že pokud se objeví poruchy akomodace oka nebo závrať, nesmí řídit auto, obsluhovat stroje nebo vykonávat jiné potenciálně nebezpečné činnosti.
4.8  Nežádoucí účinky

Mnoho uvedených nežádoucích účinků může být přičítáno anticholinergním vlastnostem přípravku
Buscopan.
Anticholinergní nežádoucí účinky přípravku Buscopan jsou obvykle mírné a spontánně ustupují.

2/6

Četnost výskytu nežádoucích účinků podle MedDRA konvence:
velmi časté ≥ 1/10;
časté ≥ 1/100, < 1/10;
méně časté ≥ 1/1 000, < 1/100;
vzácné ≥ 1/10 000, < 1/1 000;
velmi vzácné (< 1/10 000), není známo (nemůže být stanoveno z dostupných údajů)
Srdeční poruchy
Časté:             Tachykardie

Poruchy oka
Časté:             Poruchy akomodace
Není známo:          Mydriáza*, zvýšení nitroočního tlaku*

Gastrointestinální poruchy
Časté:             Sucho v ústech

Poruchy ledvin a močových cest
Není známo:          Retence moči*

Poruchy kůže a podkožní tkáně
Není známo:          Dyshidróza*
Cévní poruchy
Časté:             Závratě
Není známo:          Snížení krevního tlaku*, zrudnutí*

Poruchy imunitního systému
Není známo:          Anafylaktický šok* včetně případů vedoucích k úmrtí, anafylaktické
reakce*, dyspnoe*, kožní projevy* (např. urticaria*, vyrážka*, erytém*, pruritus*), jiné projevy hypersenzitivity*
* = Tento nežádoucí účinek byl zjištěn na základě zkušeností po uvedení přípravku na trh.
Četnost není s 95% jistotou vyšší než „méně časté“, ale může být nižší. Přesný odhad četnosti není možný, protože nežádoucí účinek se nevyskytoval v databázi klinických studií u 185 pacientů.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

Příznaky:
V případě předávkování se mohou objevit anticholinergní příznaky.

Terapie:
Pokud je to nutné, je třeba podat parasympatomimetika. V případě výskytu glaukomu je třeba urychleně vyhledat pomoc očního lékaře.
Kardiovaskulární komplikace je nutno léčit dle obvyklých terapeutických zásad. V případě paralýzy dechu se provádí intubace a řízené dýchání. Retence moči si může vyžádat katetrizaci močového měchýře. Příslušná podpůrná léčebná opatření se provádějí dle potřeby.

3/6

5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: Spazmolytika ATC kód: A03BB01
Buscopan má spazmolytický účinek na hladkou svalovinu gastrointestinálního, urogenitálního a biliárního traktu. Bromid butylskopolaminia je kvartérní amoniový derivát, který neprostupuje do centrálního nervového systému. Proto nedochází ke vzniku nežádoucích centrálních anticholinergních účinků. Jeho periferní anticholinergní účinek je výsledkem blokády ganglií viscerální stěny a antimuskarinové aktivity.
5.2  Farmakokinetické vlastnosti

Absorpce a distribuce
Po nitrožilním podání je bromid butylskopolaminia rychle distribuován do tkání (t1/2α=4 min,
t1/2β=29 min). Distribuční objem (Vss) činí 128 l (odpovídá přibližně 1,7 l/kg).
Vzhledem k vysoké afinitě k muskarinovým a nikotinovým receptorům je bromid butylskopolaminia distribuován zejména ke svalovým buňkám břišní a pánevní oblasti a stejně tak k intramurálním gangliím břišních orgánů. Vazba bromidu butylskopolaminia na plasmatické proteiny (albumin) je přibližně 4,4%. Studie na zvířatech prokázaly, že bromid butylskopolaminia neprostupuje hematoencefalickou bariérou, klinické studie k tomu nejsou dostupné. In vitro byla zjistěna interakce bromidu butylskopolaminia při transportu cholinu v epiteliálních buňkách placenty.
Biotransformace a eliminace
Hlavní metabolickou cestou je hydrolýza esterové vazby. Poločas terminální eliminační fáze (t1/2γ) je přibližně 5 hodin. Celková clearance je 1,2 l/min.

Klinické studie ukazují, že 42 - 61% radioaktivně značeného bromidu butylskopolaminia po i.v. podání je vylučováno ledvinami a 28,3 až 37% stolicí. Močí je vyloučeno 50% nezměněné látky. Metabolity nalezené v moči se slabě váží na muskarinové receptory, a proto nepřispívají k účinku bromid butylskopolaminia.

5.3  Předklinické údaje vztahující se k bezpečnosti

Akutní index toxicity bromidu butylskopolaminia je nízký. Hodnoty perorální LD50 byly 1000 - 3000 mg/kg u myší, 1040 - 3300 mg/kg u potkanů a 600 mg/kg u psů. Mezi toxické projevy patří ataxie, snížení svalového tonu, u myší dále třes a křeče, u psů mydriáza, suchost sliznic a tachykardie. K úmrtí způsobenému zástavou dechu došlo během 24 hodin. Intravenózní hodnoty LD50 bromidu butylskopolaminia byly 10 - 23 mg/kg u myší a 18 mg/kg u potkanů.
Ve studiích toxicity po opakovaném perorálním podávání po dobu přesahující 4 týdny byla potkany tolerována dávka 500 mg/kg (= dávka bez pozorovatelných nežádoucích účinků). Při dávce 2000 mg/kg bromid butylskopolaminia paralyzoval účinkem na viscerální parasympatická ganglia gastrointestinální funkce s výslednou obstipací. 11 potkanů z 50 uhynulo. Změny v hematologických a biochemických testech nebyly závislé na dávce. Po dobu přesahující 26 týdnů byla potkany tolerována dávka 200 mg/kg, při dávce 250 a 1000 mg/kg již byla potlačena funkce gastrointestinálního traktu a docházelo k úhynu zvířat.
Dávka NOAEL pro 39 týdenní perorální podávání u psů byla 30 mg/kg. Většina klinických zjištění souvisela s akutním účinkem bromidu butylskopolaminia ve vysokých dávkách (200 mg/kg). Nebyly pozorovány žádné histopatologické změny.
Opakované intravenózní podávání dávky 1 mg/kg bylo ve studii trvající 4 týdny u potkanů dobře tolerováno. Při podávání dávky 3 mg/kg intravenózně se bezprostředně po aplikaci objevovaly křeče. Dávka 9 mg/kg vedla u potkanů ke smrti zástavou dechu.
Intravenózní podávání psům po dobu delší než 5 týdnů v dávkách 2x1, 2x3 a 2x9 mg/kg vedlo u všech zvířat ke vzniku mydriázy v závislosti na dávce, při dávce 2x9 mg/kg byla navíc pozorována ataxie, salivace a pokles tělesné hmotnosti a příjmu potravy. Roztoky byly lokálně dobře snášeny.

4/6

Při opakovaném podávání injekcí intramuskulárně byla dávka 10 mg/kg systémově dobře snášena, ale objevilo se zřetelné zvýšení výskytu svalových lézí v místě aplikace v porovnání s kontrolními zvířaty. Při dávce 60 a 120 mg/kg byla zjištěna vysoká mortalita, lokální poškození vzrůstalo v závislosti na dávce.
Bromid butylskopolaminia nebyl ani embryotoxický ani teratogenní, a to při podávání dávek až 200 mg/kg potkanům perorálně v potravě, 200 mg/kg králíkům žaludeční sondou a 50 mg/kg králíkům subkutánně. Fertilita nebyla při perorálních dávkách až 200 mg/kg narušena.
Stejně jako u jiných léků, které mají povahu kationtů, dochází in vitro k interakci mezi bromidem butylskopolaminia a transportním systémem pro cholin v epiteliálních buňkách lidské placenty. Přestup bromidu butylskopolaminia do fetálního kompartmentu nebyl prokázán.
Ve zvláštních studiích, hodnotících lokální snášenlivost, byla psům a opicím opakovaně podávána injekční dávka 15 mg/kg přípravku Buscopan intramuskulárně po dobu více jak 28 dní. Drobné fokální nekrózy byly v místě aplikace patrné pouze u psů. Buscopan byl dobře snášen v tepnách a žilách králičího ucha. 2% injekčního roztoku přípravku Buscopan nevykázal po smísení in vitro s 0,1 ml lidské krve žádný hemolytický účinek.
Bromid butylskopolaminia nevedl k žádné mutagenní nebo klastogenní aktivitě v Amesově testu, in vitro v genovém mutačním testu na savčích buňkách V79 (HPRT test) ani in vitro v testu chromozomálních aberací humánních periferních lymfocytů.
Nejsou k dispozici žádné studie kancerogenity in vivo. Mikronukleární test in vivo s kostní dření potkanů byl u bromidu butylskopolaminia negativní.
Bromid butylskopolaminia však nevykázal žádný tumorogenní potenciál ve dvou studiích s perorálním podáváním potkanům po dobu 26 týdnů v dávce až 1000 mg/kg.

6.  FARMACEUTICKÉ ÚDAJE

6.1  Seznam pomocných látek

Chlorid sodný, voda na injekci

6.2  Inkompatibility

Studie kompatibility nejsou k dispozici, a proto tento léčivý přípravek nesmí být mísen s žádnými dalšími léčivými přípravky.
6.3  Doba použitelnosti

5 let
6.4  Zvláštní opatření pro uchovávání

Uchovávejte při teplotě do 30 ºC.

6.5  Druh obalu a velikost balení

Ampulky z bezbarvého skla třídy I, krabička. Velikost balení: 5x1 ml a 6x1 ml
6.6  Zvláštní opatření pro likvidaci přípravku

Žádné zvláštní požadavky.


7.  DRŽITEL ROZHODNUTÍ O REGISTRACI



5/6

do 30. 9. 2019
IPSEN Pharma
65 Quai Georges Gorse 92100 Boulogne-Billancourt Francie
od 1. 10. 2019

IPSEN Consumer HealthCare 65 Quai Georges Gorse 92100 Boulogne-Billancourt Francie


8.  REGISTRAČNÍ ČÍSLO

73/009/71-S/C

9.  DATUM PRVNÍ REGISTRACE / PRODLOUŽENÍ REGISTRACE

1971 / 21.10.2015

10.  DATUM REVIZE TEXTU

5. 6. 2019































6/6
