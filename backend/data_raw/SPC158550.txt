sp.zn. sukls324692/2019

SOUHRN ÚDAJŮ O PŘÍPRAVKU

1. NÁZEV PŘÍPRAVKU
Vitamin C Injektopas 150 mg/ml koncentrát pro infuzní roztok

2. KVALITATIVNÍ A KVANTITATIVNÍ SLOŽENÍ
Jeden ml koncentrátu pro infuzní roztok obsahuje acidum ascorbicum 150 mg.
Injekční lahvička: 50 ml koncentrátu pro infuzní roztok obsahuje acidum ascorbicum 7,5 g.

Pomocná látka se známým účinkem:
1 ml koncentrátu pro infuzní roztok obsahuje 0,846 mmol (19,44 mg) sodíku. 50 ml koncentrátu pro infuzní roztok obsahuje 42,3 mmol (972 mg) sodíku.
Úplný seznam pomocných látek viz bod 6.1.

3. LÉKOVÁ FORMA
Koncentrát pro infuzní roztok.
Popis přípravku: čirý světle žlutý roztok
pH  6,2-7,0
osmolalita  150-170 mosmol/kg

4. KLINICKÉ ÚDAJE
4.1. Terapeutické indikace
Prevence a terapie stavů klinického nedostatku vitaminu C, který nemůže být odstraněn výživou ani perorálním podáváním. Methemoglobinemie v dětském věku.
4.2. Dávkování a způsob podání
Dávkování
Pokud není stanoveno jinak, podává se denně 750–7 500 mg kyseliny askorbové (5-50 ml koncentrátu pro infuzní roztok). Délka podávání se řídí klinickým obrazem a laboratorně diagnostickými parametry.

Substituce vitaminu C při parenterální výživě: K profylaxi nedostatku vitaminu C při delší parenterální výživě se podává:
Dospělí
intravenózně 100–500 mg kyseliny askorbové denně (odpovídá 0,7–3,3 ml koncentrátu pro infuzní
roztok);
Pediatrická populace
u dětí do 12 let intravenózně 5–7 mg kyseliny askorbové/kg tělesné hmotnosti denně.
Děti mladší 12 let nesmí dostávat více než 5-7 mg kyseliny askorbové / kg tělesné hmotnosti denně. Proto jsou vysoké dávky pro léčbu klinických stavů deficitu vitaminu C kontraindikovány u dětí mladších 12 let.
1

Methemoglobinemie v dětském věku: Intravenózně se aplikuje jednorázově 500–1000 mg kyseliny askorbové (odpovídá 3,3 až 6,6 ml koncentrátu pro infuzní roztok). V případě potřeby se aplikace opakuje ve stejné dávce. Nemá být překročena dávka 100 mg kyseliny askorbové/kg tělesné hmotnosti denně.

Způsob podání
Intravenózní podání. Padesát ml koncentrátu pro infuzní roztok je třeba naředit 100 ml izotonického roztoku chloridu sodného a podávat pomalou infuzí. Infuze se aplikuje intravenózně do periferní žíly. Návod k naředění tohoto léčivého přípravku před jeho podáním je uveden v bodě 6.6.
4.3. Kontraindikace
Hypersenzitivita na léčivou látku nebo na kteroukoli pomocnou látku uvedenou v bodě 6.1.
Přípravek nesmí být aplikován pacientům s oxalátovou urolitiázou a onemocněními spojenými s patologií metabolismu železa a jeho ukládáním v organismu (talasemie, hemochromatóza, sideroblastická anemie).
4.4. Zvláštní upozornění a opatření pro použití
Intravenózní podání vysoké dávky přípravku může v důsledku tvorby krystalů oxalátu vápenatého v ledvinách a následného vzniku urolitiázy vést k akutnímu selhání ledvin. Tento jev byl pozorován již při dávkách 1,5-2,5 g kyseliny askorbové. Jsou jím ohroženi zvláště pacienti s již existující renální insuficiencí. Je proto třeba dbát na dostatečný příjem tekutin (cca 1,5-2 litry denně). U pacientů
trpících recidivující urolitiázou proto nemá denní dávka kyseliny askorbové překročit 100-200 mg. Pacienti s renální insuficiencí vysokého stupně či v terminálním stadiu (pacienti na dialýze) nemají denně dostat více než 50-100 mg kyseliny askorbové.
U pacientů s nedostatkem erytrocytární glukózo-6-fosfátdehydrogenázy byl při vyšších dávkách
kyseliny askorbové (4 g denně) v jednotlivých případech pozorován výskyt těžké hemolýzy. Je proto třeba se vyvarovat překročení dávky 100-500 mg kyseliny askorbové denně.
U pacientů se známými chorobami dýchacích cest (např. obstrukční a restrikční bronchiální a
pulmonální onemocnění) může v jednotlivých případech při podání vysoké dávky kyseliny askorbové (7,5 g a více) dojít k výskytu akutní dyspnoe. Doporučuje se proto začínat u těchto pacientů léčbu nižšími dávkami.
Po podání dávky v řádu gramů může koncentrace kyseliny askorbové v moči stoupnout natolik, že může být ovlivněna validita vyšetření různých klinicko-chemických parametrů (plazmatických koncentrací glukózy, kyseliny močové, kreatininu, anorganického fosfátu). Rovněž mohou být po gramových dávkách získány falešně negativní výsledky při vyšetření stolice na okultní krvácení.
Obecně mohou být zkresleny výsledky laboratorních vyšetření, při kterých se využívají chemické metody založené na barevných reakcích.

Tento léčivý přípravek obsahuje 19,44 mg sodíku v jednom ml, což odpovídá 972 mg sodíku v jedné 50ml lahvičce.

Při dávkách do 150 mg kyseliny askorbové denně tento léčivý přípravek obsahuje méně než 1 mmol (23 mg) sodíku v jedné dávce, to znamená, že je v podstatě „bez sodíku“.
Při podávání vyšších dávek kyseliny askorbové do maximální dávky 7500 mg kyseliny askorbové denně tento léčivý přípravek obsahuje až 972 mg sodíku v jedné 50ml lahvičce, což odpovídá 49 % doporučeného maximálního denního příjmu sodíku potravou podle WHO pro dospělého, který činí 2 g sodíku.
2

Přípravek je podáván v infuzním roztoku chloridu sodného o koncentraci 9 mg/ml (0,9%) (viz bod 6.6).

4.5. Interakce s jinými léčivými přípravky a jiné formy interakce
Přípravek Vitamin C Injektopas může chemicky změnit jiné léky (na základě vysokého redoxního potenciálu). Kompatibilita při kombinaci s jinými léky musí proto být při každém podání vždy kontrolována. Kyselina askorbová může snížit účinek antikoagulancií. Současné podání kyseliny
askorbové a flufenazinu vede ke snížení koncentrace flufenazinu v plazmě, současná aplikace kyseliny askorbové a kyseliny acetylsalicylové vede ke sníženému vylučování kyseliny acetylsalicylové a ke zvýšenému vylučování kyseliny askorbové v moči. Salicyláty inhibují absorpci kyseliny askorbové do leukocytů a trombocytů. Protože chybí klinické údaje o možných interakcích, má být při chemoterapii aplikace vyšší dávky kyseliny askorbové časově posunutá (dle poločasu chemoterapeutika o 1-3 dny).
Zvláštní upozornění pro pacienty s diabetem mellitem: po parenterální aplikaci kyseliny askorbové je narušena spolehlivost laboratorního stanovení hodnoty glykemie.
4.6. Fertilita, těhotenství a kojení
Během těhotenství a v období kojení nemá být překročeno množství 100-500 mg kyseliny askorbové denně. Kyselina askorbová je vylučována do mateřského mléka a prochází placentou.
Nejsou k dispozici dostatečné údaje o použití tohoto přípravku v těhotenství.
4.7. Účinky na schopnost řídit a obsluhovat stroje
Přípravek Vitamin C Injektopas nemá žádný vliv na schopnost řídit nebo obsluhovat stroje.

4.8. Nežádoucí účinky
Frekvence výskytu nežádoucích účinků je uvedena dle následující klasifikace: Velmi časté (>1/10), Časté (>1/100 až <1/10),
Méně časté (>1/1000 až <1/100), Vzácné (>1/10 000 až <1/1000), Velmi vzácné (<1/10 000),
Není známo (z dostupných údajů nelze určit)


Třídy orgánových systémů podle databáze MedDRA Infekce a infestace Poruchy oka
Cévní poruchy
Respirační, hrudní a mediastinální poruchy
Gastrointestinální poruchy
Poruchy kůže a podkožní tkáně
Četnost výskytu

Není známo Není známo Není známo Velmi vzácně

Není známo Velmi vzácně
Nežádoucí účinek

Zimnice, zvýšená teplota Porucha vidění
Závrať
Respirační projevy hypersenzitivity Nauzea
Kožní projevy hypersenzitivity
Zimnice nebo zvýšená teplota byly pozorovány při akutních infekcích. Hlášení podezření na nežádoucí účinky
3

Hlášení podezření na nežádoucí účinky po registraci léčivého přípravku je důležité. Umožňuje to
pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48, 100 41, Praha 10
Webové stránky: www.sukl.cz/nahlasit-nezadouci-ucinek
4.9. Předávkování
Riziko hemolýzy a ledvinových kamenů viz bod 4.4. Při podezření na předávkování má být infuze zastavena, je třeba zajistit dostatečný přívod tekutin a kontrolovat diurézu. Léčba je symptomatická.


5. FARMAKOLOGICKÉ VLASTNOSTI
5.1. Farmakodynamické vlastnosti
Farmakoterapeutická skupina: vitaminy; kyselina askorbová (vitamin C), samotná
ATC-kód: A11GA01.
Kyselina askorbová je pro člověka esenciální látka. Kyselina askorbová a z ní se v organismu tvořící
kyselina dehydroaskorbová vytvářejí redoxní systém se značným fyziologickým významem. Vitamin C působí na základě svého redoxního potenciálu jako kofaktor četných enzymatických systémů (tvorba kolagenu, syntéza katecholaminů, hydroxylace steroidů, tyrosinu a xenobiotik, biosyntéza karnitinu, regenerace tetrahydrofolátu, α-amidace peptidů, např. ACTH a gastrinu). Nedostatek vitaminu C dále omezuje imunitní reakce, zvláště chemotaxi, aktivaci komplementu a produkci interferonu.
Molekulární biologické funkce vitaminu C dosud nejsou plně objasněny.
Redukcí iontů železa a tvořením chelátů železa zlepšuje kyselina askorbová resorpci solí železa. Blokuje řetězové reakce vyvolané kyslíkovými radikály v kompartmentech tělesných tekutin.
Antioxidační funkce mají těsnou biochemickou souvislost s funkcemi vitaminu E, vitaminu A a karotenoidů. Snížení koncentrace potenciálně kancerogenních látek v gastrointestinálním traktu prostřednictvím kyseliny askorbové není ještě v plné šíři doloženo.
5.2. Farmakokinetické vlastnosti
Kyselina askorbová se po perorálním podání v závislosti na koncentraci resorbuje v proximální části
tenkého střeva. Se stoupající jednotlivou dávkou klesá biologická dostupnost na 60-75% po dávce 1 g, na cca 40% po dávce 3 g až na cca 16% po dávce 12 g. Část, která se neresorbovala, je
metabolizována flórou tlustého střeva převážně na CO2 a organické kyseliny. U zdravého dospělého jedince je dosaženo maximálního metabolického obratu 40-50 mg denně při plazmatické koncentraci 0,8-1,0 mg/dl. Celkový denní obrat činí asi 1 mg/kg tělesné hmotnosti. Po extrémně vysokých
perorálních dávkách se asi po 3 hodinách krátkodobě dosáhne plazmatické koncentrace až 4,2 mg/dl. Za těchto podmínek se kyselina askorbová vylučuje do moči ve více než 80% v nezměněné formě.
Biologický poločas je v průměru 2,9 hodiny. Renální vylučování se uskutečňuje glomerulární filtrací a následnou zpětnou absorpcí v proximálním tubulu. Horní hranice plazmatických koncentrací kyseliny askorbové u zdravého dospělého jedince jsou u mužů 1,34 ± 0,21 mg/dl a u žen 1,46 ± 0,22 mg/dl.
Celkový obsah kyseliny askorbové v těle činí po vysokých dávkách asi 180 mg denně nejméně 1,5 g. Kyselina askorbová se kumuluje v hypofýze, nadledvinách, očních čočkách a leukocytech.
5.3. Preklinické údaje vztahující se k bezpečnosti
Neklinické údaje získané na základě konvenčních farmakologických studií bezpečnosti, toxicity po opakovaném podávání, genotoxicity, hodnocení kancerogenního potenciálu, reprodukční a vývojové toxicity neodhalily žádné zvláštní riziko pro člověka.
4

Kyselina askorbová je vylučována do mateřského mléka a prochází do placenty prostřednictvím prosté difuze.

6. FARMACEUTICKÉ ÚDAJE
6.1. Seznam pomocných látek hydrogenuhličitan sodný (k úpravě pH) voda pro injekci.
6.2. Inkompatibility
Kyselina askorbová má silný redoxní potenciál. Chemická kompatibilita při současném podávání jiných léčiv musí být proto v každém jednotlivém případě kontrolována.
Tento léčivý přípravek nesmí být mísen s jinými léčivými přípravky s výjimkou těch, které jsou uvedeny v bodě 6.6.
6.3. Doba použitelnosti
Doba použitelnosti je 2 roky.
Tento přípravek je určen pouze pro jednorázové použití. Aplikace se musí uskutečnit bezprostředně po otevření injekční lahvičky s koncentrátem pro infuzní roztok. Nepoužité zbytky je třeba zlikvidovat.
6.4. Zvláštní opatření pro uchovávání
Uchovávejte při teplotě do 25 °C. Uchovávejte injekční lahvičku v krabičce, aby byl přípravek chráněn před světlem.
Podmínky uchovávání tohoto léčivého přípravku po jeho prvním otevření jsou uvedeny v bodě 6.3.
6.5. Druh obalu a obsah balení
Hnědá skleněná injekční lahvička třídy II obsahující 50 ml koncentrátu pro infuzní roztok s pryžovou zátkou z chlorbutylkaučuku, hliníkovým uzávěrem a polypropylenovým krytem v krabičce.
Upozornění:
V členské zemi EHP, ze které je tento přípravek dovážen (Německo) je přípravek registrován pod názvem "Pascorbin". Tento název je uveden na lahvičce pod přelepkou."
6.6. Zvláštní opatření pro likvidaci přípravku a pro zacházení s ním
50 ml koncentrátu pro infuzní roztok je třeba naředit 100 ml izotonického roztoku chloridu sodného a podávat pomalou infuzí.
Žádné zvláštní požadavky na likvidaci.

7. DRŽITEL ROZHODNUTÍ O REGISTRACI:
PASCOE pharmazeutische Präparate GmbH, Schiffenberger Weg 55, D-35394 Gießen, Německo

Souběžný dovozce:
inPHARM spol. s r.o.,
Kopčianska 8/A, 851 01 Bratislava, Slovensko

8. REGISTRAČNÍ ČÍSLO
86/107/13-C/PI/001/14
5

9. DATUM PRVNÍ REGISTRACE / PRODLOUŽENÍ REGISTRACE
17. 12. 2014 / 18. 12. 2019


10. DATUM REVIZE TEXTU
23. 6. 2020










































6
