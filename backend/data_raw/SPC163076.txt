sp.zn. sukls334760/2019
SOUHRN ÚDAJŮ O PŘÍPRAVKU


1.  NÁZEV PŘÍPRAVKU

Visine Classic 0,5 mg/ml oční kapky, roztok


2.  KVALITATIVNÍ A KVANTITATIVNÍ SLOŽENÍ

Jeden mililitr obsahuje tetryzolini hydrochloridum 0,5 mg (1 ml = přibližně 25-30 kapek). Pomocná látka se známým účinkem: roztok benzalkonium-chloridu.
Úplný seznam pomocných látek viz bod 6.1.


3.  LÉKOVÁ FORMA

oční kapky, roztok
Popis přípravku: čirý, bezbarvý roztok


4.  KLINICKÉ ÚDAJE

4.1  Terapeutické indikace

Visine Classic je určen ke zmírnění symptomů hyperemie v důsledku mírného podráždění a alergické konjunktivitidy.

4.2  Dávkování a způsob podání

Dávkování

Dospělí a děti od 6 let:
Jedna nebo dvě kapky do postiženého oka (postižených očí) až 4x denně.

Děti od 2 do 6 let:
Pouze na základě doporučení lékaře.

4.3  Kontraindikace

-   Hypersenzitivita na léčivou látku nebo na kteroukoli pomocnou látku uvedenou v bodě 6.1.
-   Glaukom s uzavřeným úhlem.
-   Děti do dvou let.

4.4  Zvláštní upozornění a opatření pro použití

-   Pokud pacient pozoruje bolest očí, změny vidění, přetrvávající hyperemii nebo podráždění očí, nebo pokud se stav zhoršuje, nezlepšuje nebo se objeví nové symptomy, je zapotřebí aplikaci kapek přerušit a poradit se s lékařem.
-   Používání přípravku může způsobovat přechodnou mydriázu.
-   Nadměrné používání nebo dlouhodobé používání může způsobovat zvýšenou hyperemii.
-   Před aplikací kapek je nutné vyjmout z oka kontaktní čočky.

1

-   Je zapotřebí, aby nedocházelo ke kontaktu hrotu kapátka s jinými povrchy z důvodu možné kontaminace léčivého přípravku. Po použití je třeba lahvičku ihned uzavřít.
-   Pokud dojde k změně zabarvení nebo k zakalení roztoku, přípravek se nemá používat.

Pacienti se závažnějším kardiovaskulárním onemocněním (např. ischemickou chorobou srdeční, arteriální hypertenzí, feochromocytomem) a narušeným metabolizmem (např. hypertyreózou, diabetem mellitem), pacienti užívající inhibitory monoaminooxidázy včetně období do 10 dnů po ukončení jejich užívání nebo pacienti užívající jiné léky potenciálně zvyšující krevní tlak, a pacienti s dg. rhinitis sicca, keratokonjunktivitidou a glaukomem smějí používat oční kapky Visine Classic pouze na základě pečlivého lékařského posouzení poměru očekávaného prospěchu a rizika.

Pacienti mají být lékařem informováni o tom, že oční kapky Visine Classic mají být používány pouze k léčbě mírnějších forem očních podráždění.

Pacienti mají být poučeni, že pokud nedojde k úlevě nejpozději do 48 hodin, nebo pokud podráždění nebo zarudnutí očí přetrvává nebo se dokonce zhoršuje, je zapotřebí aplikaci kapek přerušit a poradit se s lékařem. Rovněž jakékoli podráždění nebo zarudnutí očí v důsledku závažnějších příčin, jako jsou infekční onemocnění, přítomnost cizího tělesa nebo poškození rohovky chemikálií vyžadují lékařské vyšetření a odborné ošetření. Dostaví-li se silnější bolesti očí nebo hlavy, ztráta vidění, pohyblivé skvrny v zorném poli, bolest při expozici ostrému světlu nebo dvojité vidění, je rovněž zapotřebí obtíže neprodleně konzultovat s odborným lékařem.

4.5  Interakce s jinými léčivými přípravky a jiné formy interakce

Nejsou známy žádné významné interakce s jinými léčivými přípravky. Použití jiných očních léčivých přípravků má být konzultováno s lékařem.

4.6  Fertilita, těhotenství a kojení

Adekvátní a dobře kontrolované studie ke zjištění účinku tetryzolin-hydrochloridu na plod nejsou k dispozici.

Není známo, zda se léčivá látka nebo její metabolity vylučují do lidského mateřského mléka.

Přípravek nemá být používán u těhotných a kojících žen, pokud potenciální prospěch léčby ma tky nepřevažuje možná rizika pro plod nebo kojené dítě.

4.7  Účinky na schopnost řídit a obsluhovat stroje

Aplikace očních kapek může dočasně vyvolat rozmazané vidění.

4.8  Nežádoucí účinky

Nežádoucí účinky hlášené v průběhu postmarketingového sledování očních kapek obsahujících tetryzolin-hydrochlorid s frekvencí výskytu dle této konvenční klasifikace:
velmi časté           ≥1/10
časté              ≥1/100 až <1/10
méně časté           ≥1/1000 až <1/100
vzácné             ≥1/10 000 až <1/1000
velmi vzácné         <1/10 000
není známo (z dostupných údajů nelze určit)


Třída orgánových systémů Vyjádření frekvence
Nežádoucí účinek
Poruchy oka

2

velmi vzácné          mydriáza

Celkové poruchy a reakce v místě aplikace

velmi vzácné          reakce v místě aplikace (zahrnující pálení očí a v oblasti očí, erytém, podráždění, otok, bolest a svědění, zvýšenou tvorbu  slz)

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

Z postmarketingových údajů o bezpečnosti nebyly identifikovány žádné nežádoucí účinky spojované s předávkováním.

U očního podání se nepředpokládají příznaky předávkování, avšak požití očních kapek obsahujících tetryzolin-hydrochlorid může způsobit závažné nežádoucí účinky, jako jsou nauzea, zvracení, letargie, tachykardie, respirační deprese, bradykardie, hypotenze, sedace, somnolence, mydriáza, stupor, hypotermie, salivace, kóma.s kardiovaskulární nestabilitou, depresí CNS zahrnující ospalost a kóma a respirační depresí včetně apnoe.

Přípravek se má uchovávat mimo dosah dětí. V případě požití je potřebí ihned vyhledat lékařskou pohotovost nebo kontaktovat toxikologické informační středisko.


5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: oftalmologika, sympatomimetika používaná jako dekongesční léčiva, tetryzolin, ATC kód: S01GA02

Tetryzolin je sympatomimetikum imidazolové skupiny dekongesčních léčiv. Stimuluje přímo
alfa-adrenergní receptory sympatického nervového systému se slabým účinkem na beta-adrenergní receptory nebo bez účinku na beta-adrenergní receptory. Při topické aplikaci na sliznici spojivek způsobuje přechodný vazokonstrikční účinek na jemné oční cévy a tím zmírňuje vasodilataci a otok spojivek.

5.2  Farmakokinetické vlastnosti

Vazokonstrikční a dekongesční působení tetryzolinu nastupuje již za několik minut po lokální aplikaci a přetrvává po dobu 4 až 8 hodin.

Ve studii s 10 zdravými dobrovolníky byly koncentrace tetryzolinu po léčebné oční aplikaci detekovatelné v séru a moči. Střední sérový poločas tetryzolinu činil přibližně 6 hodin. Systémová absorpce mezi subjekty kolísala, s maximálními sérovými koncentracemi v rozmezí od 0,068 do 0,380 ng/ml. V úseku 24 hod měli všichni pacienti detekovatelné koncentrace tetryzolinu v moči.


3

5.3  Předklinické údaje vztahující se k bezpečnosti

Předklinické studie se zaměřením na mutagenitu, karcinogenní nebo teratogenní potenciál nebo možný vliv na fertilitu nebo vývoj nejsou k dispozici.


6.  FARMACEUTICKÉ ÚDAJE

6.1  Seznam pomocných látek

Kyselina boritá, dekahydrát tetraboritanu sodného, chlorid sodný, dihydrát dinatrium-edetátu, roztok benzalkonium-chloridu, čištěná voda.

6.2  Inkompatibility

Neuplatňuje se.

6.3  Doba použitelnosti

3 roky
Po prvním otevření: 4 týdny.

6.4  Zvláštní opatření pro uchovávání

Uchovávejte při teplotě do 30 °C.

6.5  Druh obalu a obsah balení

PE lahvička s kapacím zařízením, šroubovací uzávěr, bezpečnostní proužek, krabička. Na původní etiketě s cizojazyčným textem je nalepena etiketa s českým překladem textu.


Velikost balení: 1x10 ml, 2x10ml

6.6  Zvláštní opatření pro likvidaci přípravku a pro zacházení s ním

Veškerý nepoužitý přípravek nebo odpad musí být zlikvidován v souladu s místními požadavky.

7.  DRŽITEL ROZHODNUTÍ O REGISTRACI

Johnson & Johnson, Lda Lagoas Park, Edifício 9 2740-262 Porto Salvo Portugal
Souběžný dovozce:
Pharmedex s.r.o., Lisabonská 799/8, Vysočany, 190 00 Praha 9, Česká republika


8.  REGISTRAČNÍ ČÍSLO(A)

64/371/93-C/PI/056/19




4

9.  DATUM PRVNÍ REGISTRACE/PRODLOUŽENÍ REGISTRACE

20. 10. 2020


10.  DATUM REVIZE TEXTU

20. 10. 2020

















































5
