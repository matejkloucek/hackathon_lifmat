Sp.zn. sukls210424/2020

SOUHRN ÚDAJŮ O PŘÍPRAVKU
1. NÁZEV PŘÍPRAVKU
PRESID 2,5 mg tablety s prodlouženým uvolňováním PRESID 5 mg tablety s prodlouženým uvolňováním PRESID 10 mg tablety s prodlouženým uvolňováním

2. KVALITATIVNÍ A KVANTITATIVNÍ SLOŽENÍ
Presid 2,5 mg
Jedna tableta s prodlouženým uvolňováním obsahuje felodipinum 2,5 mg. Pomocné látky se známým účinkem:
Jedna tableta s prodlouženým uvolňováním obsahuje 25,2 mg monohydrátu laktosy.
Jedna tableta s prodlouženým uvolňováním obsahuje 1,074 mg propylenglykolu.

Presid 5 mg
Jedna tableta s prodlouženým uvolňováním obsahuje felodipinum 5 mg. Pomocné látky se známým účinkem:
Jedna tableta s prodlouženým uvolňováním obsahuje 23,95 mg monohydrátu laktosy.
Jedna tableta s prodlouženým uvolňováním obsahuje 1,165 mg propylenglykolu.

Presid 10 mg
Jedna tableta s prodlouženým uvolňováním obsahuje felodipinum 10 mg. Pomocné látky se známým účinkem:
Jedna tableta s prodlouženým uvolňováním obsahuje 21,45 mg monohydrátu laktosy.
Jedna tableta s prodlouženým uvolňováním obsahuje 1,144 mg propylenglykolu.
Úplný seznam pomocných látek viz bod 6.1.

3. LÉKOVÁ FORMA
Tableta s prodlouženým uvolňováním
Presid 2,5 mg
Žluté kulaté bikonvexní tablety s prodlouženým uvolňováním, na jedné straně tablety vyraženo „2,5“.
Presid 5 mg
Růžové kulaté bikonvexní tablety s prodlouženým uvolňováním, na jedné straně tablety vyraženo „5“.
Presid 10 mg
Červenohnědé kulaté bikonvexní tablety s prodlouženým uvolňováním, na jedné straně tablety vyraženo „10“.

4. KLINICKÉ ÚDAJE
4.1 Terapeutické indikace

1

Hypertenze
Stabilní angina pectoris

4. 2 Dávkování a způsob podání

Dávkování

Hypertenze

Dávka má být upravena vždy individuálně. Léčba se zahajuje dávkou 5 mg jednou denně. Pokud je potřeba, lze dávku snížit na 2,5 mg nebo zvýšit na 10 mg denně v závislosti na odpovědi pacienta. Obvyklá udržovací dávka je 5 mg jednou denně.
Angina pectoris
Dávka má být upravena vždy individuálně. Léčba se zahajuje dávkou 5 mg jednou denně a pokud je potřeba, lze dávku zvýšit na 10 mg jednou denně.
Starší pacienti
U starších pacientů je třeba zvážit zahájení léčby nejnižší dostupnou dávkou.

Pacienti s renální insuficiencí
U pacientů s renální insuficiencí není nutná úprava dávkování.

Pacienti s hepatální insuficiencí
U pacientů s hepatální insuficiencí mohou být plazmatické koncentrace felodipinu zvýšené a pacienti mohou odpovídat na nižší dávky (viz bod 4.4).
Pediatrická populace
Existují pouze omezené údaje z klinického použití felodipinu u dětí s hypertenzí (viz body 5.1 a 5.2).

Způsob podání
Tablety se užívají ráno a zapijí se vodou. Tablety se nesmějí dělit, drtit nebo kousat, aby se zachovaly vlastnosti prodlouženého uvolňování. Tablety se užívají mimo jídlo nebo po lehkém jídle, které není bohaté na tuky nebo cukry.



4. 3 Kontraindikace:

•  • Těhotenství
•  • Hypersenzitivita na léčivou látku nebo na kteroukoli pomocnou látku uvedenou v bodě 6.1
•  • Dekompenzovaná srdeční nedostatečnost
•  • Akutní infarkt myokardu
•  • Nestabilní angina pectoris
•  • Hemodynamicky významná srdeční chlopenní stenóza
•  • Dynamická obstrukce odtoku krve ze srdce

4. 4 Zvláštní upozornění a opatření pro použití
Účinnost a bezpečnost felodipinu nebyla studována při léčbě náhlých hypertenzních stavů.
2

Felodipin může vyvolat významnou hypotenzi s následnou tachykardií, která může u citlivých pacientů vést k projevům ischemie myokardu.

Felodipin se vylučuje játry. U pacientů s významně zhoršenou funkcí jater lze očekávat vyšší
plazmatické koncentrace a odpověď na léčbu (viz též bod 4.2).
Souběžné podávání s léčivými přípravky, které silně indukují nebo inhibují enzymy CYP3A4, vede k významně snížené nebo zvýšené plazmatické koncentraci felodipinu. Tyto kombinace by proto měly být vyloučeny (viz bod 4.5).

Pomocné látky
Laktosa
Pacienti se vzácnými dědičnými problémy s intolerancí galaktosy, úplným nedostatkem laktasy nebo malabsorpci glukosy a galaktosy nemají tento přípravek užívat.
Propylenglykol
Presid 2,5 mg
Tento léčivý přípravek obsahuje 1,074 mg propylenglykolu v jedné tabletě s prodlouženým uvolňováním.
Presid 5 mg
Tento léčivý přípravek obsahuje 1,165 mg propylenglykolu v jedné tabletě s prodlouženým
uvolňováním.

Presid 10 mg
Tento léčivý přípravek obsahuje 1,144 mg propylenglykolu v jedné tabletě s prodlouženým uvolňováním.
U pacientů s významným zánětem dásní/periodontu byly hlášeny případy mírného otoku dásní. Tomu lze účinně bránit pečlivou ústní hygienou.

4. 5 Interakce s jinými léčivými přípravky a jiné formy interakce

Felodipin je metabolizován v játrech enzymovým systémem cytochromu P4503A4 (CYP3A4). Souběžné podávání látek, které interferují s enzymovým systémem CYP3A4, může ovlivnit plazmatické koncentrace felodipinu.

Enzymové interakce

Látky, které inhibují nebo indukují enzymový system cytochromu P450 izoenzym 3A4 mohou ovlivnit plazmatické koncentrace felodipinu.

Interakce vedoucí ke zvýšeným plazmatickým koncentracím felodipinu
Enzymové inhibitory zvyšují plazmatické koncentrace felodipinu. Pokud byl felodipin podáván souběžně se silným inhibitorem CYP3A4 itrakonazolem, došlo ke zvýšení Cmax 8krát a AUC felodipinu 6krát. Pokud byl felodipin podáván souběžně s erythromycinem, došlo ke zvýšení Cmax a AUC felodipinu přibližně 2,5krát. Cimetidin zvýšil Cmax a AUC felodipinu přibližně o 55 %.
Kombinace se silnými inhibitory CYP3A4 je třeba vyloučit.

V případě klinicky významných nežádoucích účinků v důsledku zvýšené expozice felodipinu, pokud je kombinován se silnými inhibitory CYP3A4, je nutné upravit dávku felodipinu a/nebo přerušit léčbu inhibitorem CYP3A4.
Příklady:
• cimetidin
3

• erythromycin
• itrakonazol
• ketokonazol
• antiHIV/proteázové inhibitory (např. ritonavir)
• některé flavonoidy obsažené v grapefruitové šťávě

Tablety s felodipinem se nesmí užívat spolu s grapefruitovou šťávou.

Interakce vedoucí ke snížení plazmatických koncentrací felodipinu
Enzymové induktory cytochromu P450 3A4 mohou snižovat plazmatické koncentrace felodipinu. Pokud byl felodipin podáván souběžně s karbamazepinem, fenytoinem nebo fenobarbitalem, došlo ke snížení Cmax o 82% a AUC felodipinu o 96 %. Kombinace se silnými induktory CYP3A4 je třeba vyloučit.
V případě nízké účinnosti v důsledku snížené expozice felodipinu, pokud je felodipin kombinován se silnými induktory CYP3A4, je nutné upravit dávku felodipinu a/nebo přerušit léčbu induktorem CYP3A4.

Příklady:
• fenytoin
• karbamazepin
• rifampicin
• barbituráty
• efavirenz
• nevirapin
• Hypericum perforatum (třezalka tečkovaná)

Další interakce
Takrolimus: felodipin může zvyšovat koncentraci takrolimu. Při souběžném podávání se mají sledovat sérové koncentrace takrolimu a jeho dávkování podle potřeby upravit.
Cyklosporin: felodipin neovlivňuje plazmatické koncentrace cyklosporinu.

4. 6 Fertilita, těhotenství a kojení

Těhotenství
Felodipin se nesmí podávat v průběhu těhotenství. V neklinických studiích reprodukční toxicity byly prokázány vlivy na vývoj plodu, které se dávají do souvislosti s farmakologickým účinkem felodipinu.
Kojení
Felodipin se vylučuje do mateřského mléka a vzhledem k tomu, že neexistují dostatečné údaje o potenciálním vlivu na kojence, léčba se v průběhu kojení nedoporučuje.

Fertilita
Údaje o vlivu na mužskou a ženskou fertilitu nejsou dostupné. V neklinických studiích reprodukce na laboratorních potkanech (viz bod 5.3) byly pozorovány vlivy na vývoj plodu, ale nebyly pozorovány vlivy na fertilitu v dávkách srovnatelných s dávkami terapeutickými.

4. 7 Účinky na schopnost řídit a obsluhovat stroje




4

Felodipin má malý nebo střední vliv na schopnost řídit motorová vozidla a obsluhovat stroje. Pokud pacienti užívající felodipin trpí bolestí hlavy, nevolností, závratěmi nebo slabostí, může být jejich schopnost reakce zhoršena. Opatrnost je třeba zejména při zahajování léčby.

4. 8 Nežádoucí účinky

Souhrn bezpečnostního profilu
Felodipin může vyvolat zrudnutí v obličeji, bolest hlavy, palpitace, závrať a slabost. Většina těchto nežádoucích účinků je závislá na dávce, objevuje se na počátku léčby nebo po zvýšení dávky. Pokud se tyto nežádoucí účinky objeví, jsou obvykle přechodné a odeznívají s pokračováním léčby.

U pacientů léčených felodipinem se mohou objevit na dávce závislé otoky kotníků, které jsou důsledkem prekapilární vazodilatace a nikoliv tendence k retenci tekutin v organismu.
U pacientů s významným zánětem dásní/periodontu se může objevit mírný otok dásní. Tomu lze účinně předcházet pečlivou ústní hygienou.

Tabulkový seznam nežádoucích účinků
Následující nežádoucí účinky byly hlášeny v průběhu klinického hodnocení přípravku a v poregistračním sledování.
Byly použity následující definice frekvencí: velmi časté ≥ 1/10
časté ≥ 1/100 až < 1/10
méně časté ≥ 1/1000 až < 1/100 vzácné ≥ 1/10 000 až < 1/1000
velmi vzácné < 1/10 000


Tabulka 1 Nežádoucí účinky

Třída orgánových systémů
Poruchy nervového systému



Frekvence
Časté Méně časté



Nežádoucí účinek
Bolest hlavy
Závrať, parestézie


Srdeční poruchy
Méně časté
Tachykardie, palpitace


Cévní poruchy


Gastrointestinální poruchy


Poruchy jater a žlučových
cest
Poruchy kůže a podkožní tkáně


Poruchy svalové a kosterní soustavy a pojivové tkáně
Časté Méně časté Vzácné Méně časté Vzácné
Velmi vzácné
Velmi vzácné

Méně časté Vzácné Velmi vzácné

Vzácné
Zrudnutí v obličeji Hypotenze Synkopa
Nausea, bolest břicha Zvracení
Hyperplazie dásní, zánět dásní Zvýšené jaterní enzymy

Vyrážka, svědění Kopřivka
Fotosenzitivní reakce, leukocytoklastická
vaskulitida
Bolest kloubů a svalů


5

Třída orgánových systémů
Poruchy ledvin a močových
cest
Frekvence
Velmi vzácné
Nežádoucí účinek
Polakisurie


Poruchy reprodukčního systému a prsu
Vzácné
Impotence/sexuální dysfunkce


Celkové poruchy a reakce v místě aplikace
Velmi časté Méně časté Velmi vzácné
Periferní edém Slabost
Reakce přecitlivělosti, např. angioedém, horečka



Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4. 9 Předávkování

Symptomy
Předávkování způsobuje výraznou periferní vazodilataci projevující se klinicky závažnou hypotenzí, někdy doprovázenou bradykardií.

Léčba předávkování
Pokud je vhodné: podat aktivní uhlí, výplach žaludku, pokud se provádí do jedné hodiny po užití.
Pokud se objeví závažná hypotenze, měla by být zahájena symptomatická léčba. Pacient by měl být uložen v poloze na zádech s nohama výše než trup. V případě současné bradykardie podat atropin 0,5- 1 mg i.v. Pokud toto opatření není dostatečné, podat infuzi, např. glukózy, fyziologického roztoku nebo dextranu. Pokud ani potom není dosaženo normalizace klinického stavu, podat sympatomimetika s převážným účinkem na alfa -receptory.
1

5. FARMAKOLOGICKÉ VLASTNOSTI
5. 1 Farmakodynamické vlastnosti

Farmakoterapeutická skupina: blokátory vápníkového kanálu, deriváty dihydropyridinu; ATC kód:
C08CA02.

Mechanismus účinku

Felodipin je vazoselektivní blokátor kalciového kanálu, který snižuje arteriální krevní tlak snížením systémové cévní rezistence. V terapeutických dávkách vysoce selektivně ovlivňuje hladké svaly arteriol a nemá přímý vliv na srdeční kontraktilitu nebo vedení. Neovlivňuje ani hladké svaly vén a adrenergní vazomotorické mechanismy, a proto není podávání felodipinu spojeno s projevy orthostatické hypotenze.
6

Felodipin má vlastní mírný natriuretický a diuretický účinek, a proto nedochází k retenci tekutin v
organismu.

Farmakodynamické účinky

Felodipin je účinný u všech stupňů hypertenze. Může být indikován v monoterapii nebo v kombinaci s jinými antihypertenzívy, např. betablokátory, diuretiky nebo ACE-inhibitory, pokud je žádoucí, aby došlo k zesílení antihypertenzního účinku. Felodipin snižuje systolický i diastolický krevní tlak a může být také indikován u izolované systolické hypertenze.
Felodipin má antianginózní a antiischemické účinky díky svému vlivu na zlepšení rovnováhy mezi spotřebou a saturací myokardu kyslíkem. Felodipin snižuje koronární vaskulární rezistenci. Průtok krve koronárními cévami a saturace myokardu kyslíkem jsou zvýšeny též v důsledku dilatace epikardiálních artérií a arteriol. Felodipin účinně brání vzniku a rozvoji spazmu koronárních cév. Pokles systémového krevního tlaku způsobuje snížení dotížení (“afterload”) levé komory a snížení nároků myokardu na kyslík.
Felodipin zlepšuje toleranci zátěže a snižuje výskyt anginózních záchvatů u pacientů se stabilní námahovou anginou pectoris. U pacientů se stabilní anginou pectoris může být felodipin použit v monoterapii nebo v kombinaci s betablokátory.
Hemodynamické účinky
Primárním hemodynamickým účinkem felodipinu je snížení celkové periferní cévní rezistence, což má za následek snížení krevního tlaku. Tento účinek je závislý na dávce. Obecně je snížení krevního tlaku zřejmé 2 hodiny po první perorální dávce a trvá alespoň 24 hodin a poměr T/P je obvykle značně vyšší než 50 %.

Existuje pozitivní korelace mezi plazmatickou koncentrací léčiva, úrovní snížení periferní cévní rezistence a snížením krevního tlaku.
Kardiální účinky
Felodipin nemá v terapeutických dávkách vliv na srdeční kontraktilitu nebo A-V vedení nebo na refrakterní fázi. Antihypertenzní léčba felodipinem je spojena s významnou regresí již existující hypetrofie levé komory srdeční.
Renální účinky
Felodipin má natriuretický a diuretický účinek, protože snižuje tubulární reabsorpci sodíku z filtrátu. Felodipin neovlivňuje denní exkreci draslíku. Felodipin neovlivňuje exkreci albuminu močí.
U pacientů po transplantaci ledvin léčených cyklosporinem snižuje felodipin krevní tlak a zlepšuje průtok krve ledvinami a glomerulární filtrační rychlost. Felodipin může též zlepšovat funkci transplantované ledviny v časných stádiích po operaci.

Klinická účinnost
Ve studii HOT (Hypertension Optimal Treatment) byl sledován vliv podávání felodipinu, jako základu léčby hypertenze, na výskyt závažných kardiovaskulárních příhod (např. akutní infarkt myokardu, náhlá cévní mozková příhoda a kardiovaskulární smrt) ve vztahu k cílovým hodnotám diastolického krevního tlaku ≤ 90 mm Hg, ≤ 85 mm Hg, ≤ 80 mm Hg a skutečně dosaženým hodnotám krevního tlaku.
Celkem bylo ve studii sledováno 18790 pacientů s hypertenzí (dTK 100-115 mm Hg) ve věku od 50- 80 roků po průměrnou dobu 3,8 roku (rozmezí 3,3-4,9 roku). Felodipin byl podáván v monoterapii nebo v kombinaci s betablokátorem a/nebo ACE inhibitorem a/nebo diuretikem. Studie prokázala

7

klinickou prospěšnost snížení systolického a diastolického krevního tlaku na hodnoty systolický 139 mm Hg, diastolický 83 mm Hg.
Výsledky studie STOP-2 (Swedish Trial in Old Patients with Hypertension-2 study) u 6614 pacientů ve věku 70-84 let prokázaly, že antagonisté kalcia dihydropyridinového typu (felodipin a isradipin) mají preventivní účinek na kardiovaskulární mortalitu a morbiditu stejně jako jiné běžně používané skupiny antihypertenzív – ACE-inhibitory, betalokátory a diuretika.

Pediatrická populace

Existují pouze omezené klinické zkušenosti s použitím felodipinu u dětí s hypertenzí. V randomizované dvojitě zaslepené 3týdenní studii v paralelních skupinách u dětí ve věku 6-16 let s primární hypertenzí byla srovnávána antihypertenzní účinnost felodipinu 2,5 mg (n=33), 5 mg (n=33) a 10 mg (n=31) jednou denně ve srovnání s placebem (n=35). Studie neprokázala účinnost felodipinu při snižování krevního tlaku u dětí ve věku 6-16 let (viz bod 4.2).
Dlouhodobé účinky felodipinu na růst, pubertu a celkový vývoj nebyly studovány. Dlouhodobá účinnost antihypertenzní léčby jako léčby dětí ke snížení kardiovaskulární morbidity a mortality v dospělosti nebyla prokázána.

5.2 Farmakokinetické vlastnosti

Absorpce
Felodipin se po perorálním podání tablet s prodlouženým uvolňováním úplně absorbuje z gastrointestinálního traktu. Biologická dostupnost u člověka je přibližně 15 % a je nezávislá na podané dávce v celém terapeutickém intervalu. Tablety s prodlouženým účinkem prodlužují absorpční fázi felodipinu. Výsledkem jsou rovnoměrné plazmatické koncentrace felodipinu v terapeutickém rozmezí po dobu 24 hodin. Maximálních plazmatických koncentrací felodipinu (tmax) po podání tablet s prodlouženým uvolňováním je dosaženo za 3 až 5 hodin. Rychlost absorpce felodipinu je zvýšena, nikoli však rozsah absorpce, pokud se užije spolu s jídlem bohatým na tuky.
Distribuce
Felodipin se váže z 99 % na plazmatické bílkoviny, především albumin. Distribuční objem v ustáleném stavu je 10 l/kg.
Biotransformace
Felodipin se intenzivně metabolizuje v játrech cytochromem P450 3A4 (CYP3A4) a všechny jeho identifikované metabolity jsou farmakologicky neaktivní. Felodipin patří mezi léčiva s vysokou clearance, která dosahuje 1200 ml/min. Při dlouhodobém podávání nedochází k významné kumulaci.
Starší pacienti a pacienti s hepatální insuficiencí mají vyšší plazmatické koncentrace felodipinu než mladší pacienti. Farmakokinetika felodipinu se nemění u pacientů s renální insuficiencí, včetně hemodialyzovaných pacientů.
Eliminace
Poločas eliminační fáze felodipinu je přibližně 25 hodin a ustáleného stavu je dosaženo po 5 dnech. Při dlouhodobém podávání nehrozí kumulace. Asi 70 % podané dávky felodipinu se vylučuje močí a zbytek stolicí ve formě metabolitů. V nezměněné formě se vyloučí močí méně než 0,5 % dávky.

Linearita/nelinearita

V terapeutickém dávkovém rozmezí 2,5-10 mg jsou plazmatické koncentrace přímo úměrné dávce.


8

Pediatrická populace

V jednodávkové (felodipin 5 mg s prodlouženým uvolňováním) farmakokinetické studii s omezeným počtem dětí ve věku od 6 do 16 let (n=12) nebyl zjištěn zřejmý vztah mezi věkem a AUC, C  nebo
max
poločasem eliminace felodipinu.

5.3 Předklinické údaje vztahující se k bezpečnosti


Reprodukční toxicita
Ve studii fertility a obecné schopnosti reprodukce u laboratorních potkanů, kterým byl podáván felodipin bylo ve skupinách se střední a vysokou dávkou felodipinu pozorováno prodloužení doby porodu spojené s vyšší úmrtností v průběhu porodu i postnatálně. Tento účinek je připisován inhibičnímu vlivu vysokých dávek felodipinu na kontraktilitu dělohy. Nebyly pozorovány žádné poruchy fertility, pokud byl felodipin podáván laboratorním potkanům v dávkách odpovídajících terapeutickým dávkám u lidí.
Reprodukční studie u králíků prokázaly na dávce závislé reverzibilní zvětšení mléčných žláz u samic a anomálie prstů u plodu. Anomálie u plodu byly zaznamenány, pokud byl felodipin podáván v počátečních fázích vývoje plodu (před 15. dnem březosti). V reprodukční studii u opic byla pozorována abnormální pozice distálního článku prstů.
Nebyly zjištěny jiné předklinické údaje, které by vyvolávaly obavy a vlivy na reprodukci se považují za poplatné farmakologickému účinku felodipinu, pokud je podáván normotenzním zvířatům. Relevance těchto zjištění k situaci u člověka není známa. Z informací obsažených v interní farmakovigilanční  databázi  nebyl  hlášen  žádný  případ  klinického  výskytu  změn  prstů  u plodu/novorozence, pokud byl vystaven felodipinu v průběhu intrauterinního vývoje.

6  FARMACEUTICKÉ ÚDAJE
6.1 Seznam pomocných látek

Jádro tablety:
Monohydrát laktosy Mikrokrystalická celulosa Hypromelosa 2910/50 Povidon 25
Propyl-gallát
Koloidní bezvodý oxid křemičitý
Magnesium-stearát
Potahová vrstva:
Hypromelosa 2910/6,
Źlutý oxid železitý
Ćervený oxid železitý (v Presidu 5 mg a 10 mg)
Mastek Propylenglykol Oxid titaničitý

6.2 Inkompatibility
Neuplatňuje se.
9

6.3 Doba použitelnosti
4 roky.
6.4 Zvláštní opatření pro uchovávání
Uchovávejte při teplotě do 30 °C.
6.5 Druh obalu a obsah balení
PVC/PE/PVDC/ Al blistr, krabička.
Velikost balení: 30 nebo 100 tablet s prodlouženým uvolňováním v jednom balení. Na trhu nemusí být všechny velikosti balení.
6.6 Zvláštní opatření pro likvidaci přípravku a pro zacházení s ním
Žádné zvláštní požadavky.
Veškerý nepoužitý léčivý přípravek nebo odpad musí být zlikvidován v souladu s místními požadavky.

7. DRŽITEL ROZHODNUTÍ O REGISTRACI
Teva B. V., Swensweg 5, 2031GA Haarlem, Nizozemsko

8. REGISTRAČNÍ ČÍSLO(A)
Presid 2,5 mg: 83/118/01-C Presid 5 mg: 83/119/01-C Presid 10 mg: 83/120/01-C

9. DATUM PRVNÍ REGISTRACE/PRODLOUŽENÍ REGISTRACE
Datum první registrace: 21. 3. 2001
Datum posledního prodloužení registrace: 26. 2. 2014

10. DATUM REVIZE TEXTU
20. 10. 2020



















10
