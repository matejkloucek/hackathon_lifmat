Sp. zn. sukls253084/2020

SOUHRN ÚDAJŮ O PŘÍPRAVKU

1. NÁZEV PŘÍPRAVKU

Tamsulosin HCI Mylan 0,4 mg tvrdé tobolky s řízeným uvolňováním

2. KVALITATIVNÍ A KVANTITATIVNÍ SLOŽENÍ

Jedna tvrdá tobolka obsahuje tamsulosini hydrochloridum 0,4 mg. Úplný seznam pomocných látek viz bod 6.1.

3. LÉKOVÁ FORMA

Tvrdá tobolka s řízeným uvolňováním

Tobolka s oranžovým tělem a olivově zeleným víčkem. Tobolka obsahuje bílé až téměř bílé kulaté částice.

4. KLINICKÉ ÚDAJE

4.1 Terapeutické indikace
Léčba symptomů v oblasti dolního močového traktu související se zvětšenou prostatou (benigní hyperplazie prostaty).

4.2 Dávkování a způsob podání Dávkování
Jedna tobolka denně užívaná po snídani nebo po prvním denním jídle.

Pacienti s poruchou funkce ledvin
Úprava dávky není u pacientů s poškozením ledvin odůvodněná.

Pacienti s poruchou funkce jater
Úprava dávky není odůvodněná u pacientů s mírnou až středně těžkou jaterní nedostatečností (viz také bod 4.3 Kontraindikace).

Pediatrická populace
Bezpečnost a účinnost tamsulosinu u dětí pod 18 let nebyla stanovena. V současnosti dostupná data jsou uvedena v bodě 5.1.

Způsob podání

1

Perorální podání.

Tobolka se musí polykat celá a nesmí se drtit nebo žvýkat, protože by se tak narušilo řízené uvolňování léčivé látky.

4.3 Kontraindikace

•  Hypersenzitivita na léčivou látku (včetně projevů angioedému) nebo na kteroukoli pomocnou látku uvedenou v bodě 6.1.
•  Ortostatická hypotenze v anamnéze.
•  Těžká jaterní insuficience.

4.4 Zvláštní upozornění a zvláštní opatření pro použití

Stejně jako i u jiných antagonistů α1 adrenergních receptorů, může i léčba tamsulosinem vyvolat v jednotlivých případech snížení krevního tlaku, což může v ojedinělých případech vést k synkopě. Při prvních příznacích ortostatické hypotenze (závrať, slabost) si má pacient sednout nebo lehnout, dokud tyto příznaky nevymizí.

Před zahájením terapie tamsulosinem má být pacient vyšetřen s cílem vyloučit ostatní onemocnění, jejichž symptomy mohou být shodné s příznaky benigní hyperplazie prostaty. Před zahájením léčby a poté v pravidelných intervalech má být provedeno digitální vyšetření per rectum, a pokud je zapotřebí, má být stanovena hladina prostatického specifického antigenu (PSA).

K léčbě pacientů s těžkým poškozením ledvin (clearance creatininu  10 ml/min) je třeba přistupovat s opatrností, neboť pro tyto pacienty nejsou k dispozici údaje z klinických studií.

Po použití tamsulosinu byl zřídka zaznamenán angioedém. Léčba má být okamžitě přerušena a pacient má být monitorován až do vymizení angioedému. Podávání tamsulosinu nemá být znovu zahajováno.

V průběhu operace katarakty nebo glaukomu byl u některých pacientů, kteří dříve nebo současně užívali tamsulosin, pozorován syndrom interoperativní plovoucí duhovky (IFIS, varianta syndromu malé zornice). Tento syndrom může zvyšovat riziko výskytu očních komplikací během anebo po chirurgickém výkonu.

Přerušení podávání tamsulosinu 1 až 2 týdny před operací katarakty nebo glaukomu je neoficiálně považováno za prospěšné, ale přínos přerušení léčby nebyly zatím stanoven. IFIS byl také hlášen u pacientů, kteří přerušili léčbu tamsulosinem po delší dobu před operací katarakty nebo glaukomu.

Zahájení léčby tamsulosinem u pacientů, u kterých je plánovaná operace katarakty nebo glaukomu se nedoporučuje. Během předoperačního hodnocení mají chirurgové provádějící operaci katarakty nebo glaukomu a oftalmologové zvážit, zda pacienti plánovaní na tento výkon jsou léčeni tamsulosinem, aby byla zajištěna příslušná opatření pro léčbu syndromu plovoucí zornice během chirurgického zákroku.

2

Tamsulosin  nemá  být  podáván  v  kombinaci  se  silnými  inhibitory  CYP3A4  u  pacientů s fenotypem pomalého metabolismu CYP2D6.

Tamsulosin má být používán s opatrností v kombinaci se silnými a středně účinnými inhibitory CYP3A4 jako je erythromycin (viz bod 4.5).

Tento léčivý přípravek obsahuje méně než 1 mmol (23 mg) sodíku v jedné tobolce, to znamená, že je v podstatě „bez sodíku“.

4.5 Interakce s jinými léčivými přípravky a jiné formy interakce

Studie interakcí byly provedeny pouze u dospělých.

Při současném podávání tamsulosinu s atenololem, enalaprilem nebo theofylinem nebyly zaznamenány žádné interakce.

Současné podávání cimetidinu vede ke zvýšení plazmatických hladin tamsulosinu. Současné podávání furosemide vede ke snížení plazmatických hladin tamsulosinu. Hladiny ale zůstávají v normálním rozmezí a dávkování není třeba upravovat.

In  vitro,  diazepam,  propranolol,  trichlormethiazid,  chlormadinon,  amitriptylin,  diklofenak, glibenklamid, simvastatin a warfarin nemají vliv na volnou frakci tamsulosinu v lidské plazmě. Tamsulosin nemá vliv na volnou frakci diazepamu, propranololu, trichlormethiazidu a chlormadinonu.

Diklofenak a warfarin mohou urychlit eliminaci tamsulosinu.

Během in vitro studií na mikrozomální frakci jater (umožňující studovat enzymový systém cytochromu P450, který se podílí na metabolismu léčiv) nebyly na úrovni jaterního metabolismu prokázány žádné interakce s amitriptylinem, salbutamolem, glibenklamidem nebo finasteridem.

Současné podávání tamsulosinu se silnými inhibitory CYP3A4 může vést ke zvýšené expozici tamsulosinu. Současné podávání s ketokonazolem (známý silný inhibitor CYP3A4) vedlo ke zvýšení AUC a Cmax tamsulosinu 2,8 násobně, respektive 2,2 násobně.
Tamsulosin  nemá  být  podáván  v  kombinaci  se  silnými  inhibitory  CYP3A4  u  pacientů s fenotypem pomalého metabolismu CYP2D6.

Tamsulosin má být používán s opatrností v kombinaci se silnými a středně účinnými inhibitory CYP3A4.

Současné podávání tamsulosinu s paroxetinem, silným inhibitorem CYP2D6, vyústil ve zvýšení Cmax a AUC tamsulosinu 1,3 respektive 1,6 násobně, ale tyto nárůsty nejsou považovány za klinicky relevantní.

Současné podávání jiných antagonistů α1 adrenergních receptorů může mít hypotenzní účinky.

3

4.6 Fertilita, těhotenství a kojení

Těhotenství a kojení
Tamsulosin-hydrochlorid není indikován pro použití u žen.

Fertilita
Poruchy  ejakulace  byly  pozorovány  v  krátkodobých  a  dlouhodobých  klinických  studiích s tamsulosinem. Případy poruchy ejakulace, retrográdní ejakulace a neschopnosti ejakulace byly hlášeny i během poregistračního sledování.

4.7 Účinky přípravku na schopnost řídit a obsluhovat stroje

Účinky tamsulosinu na schopnost řídit nebo obsluhovat stroje nebyly v klinických studiích hodnoceny. Pacienti však mají být informováni o možnosti vzniku závratí při užívání tamsulosinu.


4.8 Nežádoucí účinky


Časté (≥1/100 až
<1/10)
Méně časté (≥1/1 000 až
<1/100)
Vzácné (≥1/10 000 až
<1/1 000)
Velmi vzácné
(<1/10 000)
Není známo (z dostupných údajů nelze určit)


Poruchy nervového systému
Poruchy oka


Srdeční poruchy Cévní poruchy
Respirační, hrudní a mediastinální poruchy Gastrointestinální poruchy
Závratě (1,3%)
Bolesti hlavy





Palpitace Ortostatická hypotenze
Rhinitis

Zácpa, průjem, nauzea, zvracení
Synkopa


Rozmazané
vidění*,zhorše né vidění*


Epistaxe* Sucho
v ústech*


Poruchy kůže a podkožní tkáně
Vyrážka, svědění, kopřivka
Angioedém
Stevens- Johnsonův syndrom
Erytema multiforme*, exfoliativní dermatitida*

4

Poruchy reprodukčního systému a prsu
Poruchy ejakulace včetně retrográdní
ejakulace nebo neschopnosti ejakulace
Priapismus




Celkové poruchy a reakce v místě aplikace
Astenie

*Pozorováno po uvedení přípravku na trh

Během postmarketingového sledování byl pozorován stav kdy u pacientů léčených tamsulosinem došlo v průběhu operace katarakty nebo glaukomu ke vzniku syndromu interoperativní plovoucí duhovky (IFIS) (viz také bod 4.4).

Postmarketingové sledování: Kromě nežádoucích účinků uvedených výše, byl v souvislosti s užíváním tamsulosinu hlášen výskyt fibrilace síní, arytmie, tachykardie a dušnosti. Protože tyto spontánně hlášené nežádoucí účinky pochází z celosvětových zkušeností po uvedení na trh, nelze spolehlivě určit frekvence těchto nežádoucích účinků a podíl tamsulosinu na jejich vzniku.


Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu: Státní ústav pro kontrolu léčiv, Šrobárova 48, 100 41 Praha 10, Webové stránky: www.sukl.cz/nahlasit-nezadouci-ucinek.

4.9 Předávkování

Příznaky 
Předávkování tamsulosinem může potenciálně vyústit v závažnou hypotenzi. Závažné hypotenzní účinky byly pozorovány při různých úrovních předávkování. Největší zaznamenaná dávka tamsulosinu, která byla náhodně podána pacientovi, bylo 12 mg. Pacientovi tato dávka způsobila bolesti hlavy, ale situace nevyžadovala ošetření v nemocnici.

Léčba
V případě akutní hypotenze, která nastala po předávkování, je třeba podpořit kardiovaskulární funkce. Krevní tlak a srdeční frekvenci je možné vrátit k normálním hodnotám uložením pacienta do polohy vleže. Pokud to nepomůže, je možné podat objemové expandéry a v případě nutnosti vasokonstrikční látky. Má být monitorována funkce ledvin a aplikována celková podpůrná opatření. Dialýza je neúčinná, protože tamsulosin se silně váže na plasmatické proteiny.
5

K zpomalení absorpce je možné zvážit vyvolání zvracení.
Pokud dojde k předávkování velkým množstvím látky, lze použít výplach žaludku a podat aktivní uhlí a osmoticky působící laxativa, jako je síran sodný.

5. FARMAKOLOGICKÉ VLASTNOSTI

5.1 Farmakodynamické vlastnosti
Farmakoterapeutická skupina: Léčiva k terapii benigní hyperplazie prostaty, antagonisté alfa- adrenergních receptorů, ATC kód: G04CA02

Mechanismus účinku
Tamsulosin se selektivně a kompetitivně váže na postsynaptické adrenergní α1 receptory, (zejména podtypy α1A a α1D), které zprostředkují kontrakci hladkého svalstva, což vede k relaxaci hladkého svalstva prostaty a uretry.

Farmakodynamické účinky
Tamsulosin HCI Mylan 0,4 mg zvyšuje maximální průtok moči relaxací hladkého svalstva v prostatě a v uretře, čímž dochází ke snížení obstrukce.

Tamsulosin HCI Mylan 0,4 mg rovněž zlepšuje příznaky dráždění a obstrukce, na jejichž vzniku se významnou měrou podílí instabilita močového měchýře a kontrakce hladkého svalstva dolní části močového ústrojí. α-blokátory mohou vyvolat pokles krevního tlaku díky snížení periferní rezistence. Během studií s přípravkem Tamsulosin HCI Mylan 0,4 mg nebylo pozorováno klinicky významné snížení krevního tlaku u normotenzních pacientů.

Účinky na symptomy plnění a vyprazdňování močového měchýře se udržují během dlouhodobé léčby. Nutnost chirurgické léčby nebo katetrizace se těmito účinky významně oddaluje.

Pediatrická populace

U dětí s neuropatickým močovým měchýřem byla provedena dvojitě slepá, randomizovaná, placebem kontrolovaná studie s rozdílným dávkováním. Celkem 161 dětí (ve věku od 2 do 16 let) bylo randomizováno a léčeno jednou ze tří dávek tamsulosinu (nízká dávka [0,001 až 0,002 mg/kg], střední dávka [0,002 až 0,004 mg/kg], a vysoká dávka [0,004 až 0,008 mg/kg]), nebo placebem. Primárním cílovým parametrem byl počet pacientů, u kterých došlo k poklesu bodového tlaku detrusoru při kterém docházelo k úniku moče (detrusor leak point pressure - LPP) o <40 cm H2O při dvou měřeních během jednoho dne. Sekundárními cíly bylo určit absolutní a procentuální změnu oproti výchozímu stavu pokud jde o LPP, zlepšení nebo stabilizaci hydronefrózy a hydroureteru a změnu v objemu moči získané katetrizací a dále počet případů kdy byl v době katetrizace zjištěný existující únik moče dle cévkovacího deníku. Mezi skupinou užívající placebo a skupinami užívajícími jednu ze tří dávek tamsulosinu nebyl zjištěn žádný statisticky významný rozdíl pro primární nebo sekundární cíle. U žádné dávky nebyla pozorována žádná terapeutická odpověď.

5.2 Farmakokinetické vlastnosti
Absorpce
6

Tamsulosin se rychle absorbuje ze střevního traktu a jeho biologická dostupnost je téměř úplná. Absorpce tamsulosinu se snižuje, pokud je přípravek aplikován krátce po jídle. Rovnoměrnost absorpce lze podpořit tím, že pacient bude tamsulosin užívat vždy po stejném denním jídle.

Kinetika tamsulosinu je lineární.

Po podání jednotlivé dávky tamsulosinu, pokud je pacient nasycen, dosahují plazmatické koncentrace svého maxima přibližně za 6 hodin. V ustáleném stavu, jehož je dosaženo do pátého dne opakovaného přívodu látky, je Cmax přibližně o dvě třetiny vyšší, než po aplikaci jednotlivé dávky. Toto zvýšení bylo pozorováno u starších nemocných; totéž lze však očekávat rovněž u mladých pacientů.
Pokud jde o plazmatické hladiny dosažené jak po aplikaci jednotlivé dávky, tak po opakovaném podání, existují mezi jednotlivými pacienty značné individuální rozdíly.

Distribuce
U člověka se tamsulosin přibližně z 99 % váže na bílkoviny krevní plazmy a jeho distribuční objem je malý (přibližně 0,2 l/kg).

Biotransformace
Tamsulosin se pomalu metabolizuje a efekt prvního průchodu látky je malý. Většina tamsulosinu je přítomna v plazmě v nezměněné formě. Tamsulosin se metabolizuje v játrech.

U potkanů nebyla indukce mikrozomálních jaterních enzymů vyvolaná tamsulosinem prakticky pozorována.

Výsledky in vitro naznačují, že na metabolismu tamsulosin-hydrochloridu se podílejí zejména CYP3A4 a CYP2D6, v menší míře pak ostatní CYP isoenzymy. Inhibice enzymů CYP3A4 a CYP2D6 může vést ke zvýšené expozici tamsulosin-hydrochloridu (viz body 4.4 a 4.5).

Žádný z metabolitů látky nevykazuje aktivitu a toxicitu vyšší, než látka původní.

Eliminace
Tamsulosin a jeho metabolity jsou vylučovány zejména močí; přibližně 9 % podané dávky je v nezměněné podobě.
Eliminační poločas tamsulosinu je přibližně 10 hodin (při podání po jídle) a 13 hodin při ustáleném stavu.

5.3 Předklinické údaje vztahující se k bezpečnosti přípravku

Toxicita po podávání jednotlivých i opakovaných dávek byla zkoumána u myší, potkanů a psů. Dále byla zkoumána reprodukční toxicita u potkanů, karcinogenita u myší a potkanů a rovněž genotoxicita in vivo a in vitro.

Celkový  toxický  profil,  jak  je  vidět  u  vysokých  dávek  tamsulosinu,  odpovídá  známému farmakologickému působení  - adrenergních blokátorů.

7

Při velmi vysokých dávkách se objevily změny EKG u psů. Považují se však za klinicky nevýznamné. Tamsulosin nevykazuje žádné relevantní genotoxické vlastnosti.

Byl nalezen zvýšený výskyt proliferativních změn v mléčné žláze potkaních a myších samiček po vystavení tamsulosinu. Tyto nálezy, které jsou pravděpodobně způsobeny hyperprolaktinémií a objevují se jen při vysokých dávkách, jsou považovány za klinicky nevýznamné.

6. FARMACEUTICKÉ ÚDAJE

6.1 Seznam pomocných látek
Obsah tobolky: Mikrokrystalická celulóza, kopolymer MA/EA 1:1 30% disperze, polysorbát 80, natrium-lauryl-sulfát, triethyl-citrát, mastek.

Obal tobolky: želatina, indigokarmín (E132), oxid titaničitý (E 171), žlutý oxid železitý (E 172), červený oxid železitý (E 172), černý oxid železitý (E 172).

6.2 Inkompatibility
Neuplatňuje se.

6.3 Doba použitelnosti
3 roky

6.4 Zvláštní opatření pro uchovávání Blistry uchovávejte v původním obalu. Lahvičku uchovávejte dobře uzavřenou.

6.5 Druh obalu a obsah balení
PVC/PE/PVDC/Al blistry v papírových krabičkách obsahujících 10, 14, 20, 28, 30, 50, 56, 60, 90,
100, 200 a vícečetné balení obsahující 200 (2 balení po 100) tvrdých tobolek s řízeným uvolňováním.
HDPE lahvičky s PP dětským bezpečnostním uzávěrem obsahující 10, 14, 20, 28, 30, 50, 56, 60, 90, 100 nebo 200 tvrdých tobolek s řízeným uvolňováním.

Na trhu nemusí být všechny velikosti balení.

6.6 Zvláštní opatření pro likvidaci přípravku
Žádné zvláštní požadavky.

7. DRŽITEL ROZHODNUTÍ O REGISTRACI
Mylan Ireland Limited Unit 35/36 Grange Parade Baldoyle Industrial Estate Dublin 13
Irsko



8

8. REGISTRAČNÍ ČÍSLO(A)
87/634/05-C

9. DATUM PRVNÍ REGISTRACE/PRODLOUŽENÍ REGISTRACE
28. 12. 2005/20. 6. 2011

10. DATUM REVIZE TEXTU
12. 11. 2020











































9
