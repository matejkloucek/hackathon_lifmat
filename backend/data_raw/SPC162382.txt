Sp. zn. sukls115737/2020

SOUHRN ÚDAJŮ O PŘÍPRAVKU


1.   NÁZEV PŘÍPRAVKU

Androgel 50 mg transdermální gel


2.   KVALITATIVNÍ A KVANTITATIVNÍ SLOŽENÍ
Jeden sáček obsahuje testosteronum 50 mg v 5 g gelu. Pomocné látky se známým účinkem: Ethanol.
Úplný seznam pomocných látek viz bod 6.1.


3.   LÉKOVÁ FORMA

Transdermální gel.

Popis přípravku: průhledný nebo slabě opalizující, bezbarvý gel v sáčku.


4.   KLINICKÉ ÚDAJE

4.1.  Terapeutické indikace

Substituční léčba testosteronem u mužského hypogonadismu, pokud byl deficit testosteronu potvrzen klinickými příznaky a biochemickými vyšetřeními (viz 4.4 Zvláštní upozornění a opatření pro použití).

4.2.   Dávkování a způsob podání

Dávkování
Dospělí a starší muži
Doporučená dávka je 5 g gelu (tj. 50 mg testosteronu) aplikovaná jednou denně přibližně ve stejnou dobu, nejlépe ráno. Denní dávka by měla být upravována lékařem v závislosti na klinických nebo laboratorních výsledcích jednotlivého pacienta. Neměla by přesáhnout 10 g gelu denně. Úprava dávkování by se měla provádět v dávkách po 2,5 g gelu.

Ustálené hladiny testosteronu v plasmě jsou dosaženy přibližně druhý den léčby tímto přípravkem. Aby mohlo být upraveno dávkování testosteronu, musí být měřeny hladiny testosteronu v séru ráno před aplikací, a to od třetího dne od započetí léčby (jeden týden se zdá přijatelný).
Pokud koncentrace testosteronu přesáhne požadovanou hodnotu, může být dávkování sníženo. Pokud je koncentrace nízká, dávkování může být zvýšeno, nesmí však přesáhnout 10 g gelu denně.

1

Pediatrická populace
Tento léčivý přípravek není určen pro podání dětem a nebyl klinicky hodnocen u chlapců mladších 18
let.
Použití u žen
Tento léčivý přípravek není určen k použití u žen.

Způsob podání
Transdermální podání
Pacient si aplikuje přípravek sám, na čistou, suchou a zdravou kůži na obě ramena nebo obě paže nebo na břicho.
Po otevření sáčku musí být celý obsah vytlačen a okamžitě nanesen na kůži. Gel musí být jemně rozestřen na kůži v tenké vrstvě. Není nutné ho do kůže vmasírovat. Před oblečením se kůže nechá 35 minut zaschnout. Pacient si po aplikaci umyje ruce mýdlem a vodou.

Přípravek se neaplikuje do oblasti genitálií, protože vysoký obsah alkoholu může způsobit místní podráždění.

4.3.  Kontraindikace

Tento léčivý přípravek je kontraindikován:
- při známé nebo suspektní rakovině prostaty nebo prsu
- při známé hypersenzitivitě na léčivou látku nebo na kteroukoli pomocnou látku uvedenou v bodě 6.1.

4.4.  Zvláštní upozornění a opatření pro použití

Tento  léčivý  přípravek  má  být  podáván  pouze  při  projevech  hypogonadismu  (hyper-  a hypogonadotrofním), pokud byly před zahájením léčby vyloučeny jiné příčiny zodpovědné za příznaky hypogonadismu. Nedostatek testosteronu by měl být jasně demonstrován klinickými příznaky (ústup sekundárních sexuálních projevů, změna skladby těla, astenie, pokles libida, erektilní dysfunkce a další) a potvrzen dvěma oddělenými měřeními testosteronu v krvi. V současné době neexistuje konsensus ohledně hodnot testosteronu typických pro určitý věk. Mělo by se však uvážit, že fyziologické hladiny testosteronu v séru jsou s rostoucím věkem nižší.

Vzhledem k variabilitě laboratorních hodnot by všechna měření testosteronu měla být prováděna ve stejné laboratoři.

Před zahájením léčby testosteronem mají všichni pacienti projít podrobným vyšetřením, aby se vyloučilo riziko preexistující rakoviny prostaty. U pacientů léčených testosteronem musí být nejméně jednou ročně a u starších a rizikových pacientů (s klinickými nebo rodinnými rizikovými faktory) dvakrát ročně prováděny pečlivé a pravidelné kontroly prostaty a prsních žláz doporučenými metodami (manuální rektální vyšetření a zhodnocení PSA v séru).

Androgeny mohou urychlit progresi rakoviny prostaty, která se ještě neprojevuje klinickými příznaky, a benigní hyperplasii prostaty.

U pacientů trpících rakovinou s rizikem hyperkalcémie (a s tím spojené hyperkalciurie) způsobené metastázami do kostí by měl být tento přípravek podáván opatrně. U těchto nemocných je doporučován pravidelný monitoring hladin kalcia v séru.
2

U pacientů se závažnou srdeční, hepatální nebo renální insuficiencí nebo s ischemickou chorobou srdeční může léčba testosteronem způsobit závažné komplikace charakterizované edémem s městnavým srdečním selháním nebo bez něj. V takovém případě musí být léčba ihned ukončena.

Testosteron může způsobit zvýšení krevního tlaku a tento přípravek by se měl u mužů s hypertenzí používat s opatrností.

U pacientů s trombofilií nebo s rizikovým faktory pro venózní tromboembolismus (VTE) se musí testosteron používat s opatrností, protože v poregistračních hlášeních jsou u těchto pacientů během léčby testosteronem uváděny trombotické příhody (např. hluboká žilní trombóza, plicní embolie, trombóza oka). U pacientů s trombofilií byly hlášeny případy VTE i při antikoagulační léčbě, proto se má po první trombotické příhodě pokračování léčby testosteronem pečlivě vyhodnotit. V případě pokračování léčby mají být přijata další opatření k minimalizaci individuálního rizika VTE.

Hladina testosteronu by měla být monitorována na počátku léčby a v pravidelných intervalech během léčby. Lékaři by měli upravit dávku individuálně tak, aby bylo zajištěno udržení eugonadálních hladin testosteronu.
U pacientů na dlouhodobé androgenní léčbě mají být také pravidelně sledovány následující laboratorní parametry: hemoglobin a hematokrit (k odhalení polycytémie), jaterní funkce a lipidový profil.

Zkušenosti s bezpečností a účinností použití tohoto přípravku u pacientů ve věku nad 65 let jsou omezené. V současné době není žádný konsenzus ohledně referenčních hodnot testosteronu specifických pro věk. Je však třeba zvážit, že fyziologické hladiny testosteronu v séru se s věkem snižují.

U pacientů s epilepsií a migrénou by měl být tento přípravek používán opatrně, protože může docházet ke zhoršení stavu.

Byly publikovány zprávy o zvýšeném riziku spánkové apnoe u osob s hypogonadismem léčených estery testosteronu, a to zvláště u osob s rizikovými faktory, jako je obezita a chronické respirační onemocnění.

U pacientů léčených androgeny může být pozorována zvýšená citlivost na inzulín, a to může vyžadovat snížení dávky antidiabetik (viz bod 4.5).
Proto se u pacientů léčených androgeny doporučuje monitorování hladin glukózy a HbA1c.

Určité klinické příznaky, jako je podrážděnost, nervozita, vzestup na váze, prolongované nebo časté erekce, mohou ukazovat na nadměrnou expozici androgenům, která vyžaduje úpravu dávkování.

Pokud se u pacienta vyskytne závažná reakce v místě aplikace, měla by být léčba revidována a v případě potřeby přerušena.

Sportovci by měli být upozorněni, že tento přípravek obsahuje testosteron, aktivní látku, která může vyvolat pozitivní antidopingový test.

Ženy by tento přípravek neměly používat kvůli možnému virilizačnímu účinku.


3

Možnost přenosu testosteronu
Testosteronový gel může být přenesen kontaktem z kůže na kůži jiné osoby. Při opakovaném kožním kontaktu to může mít za následek zvýšení hladiny testosteronu v séru a možné nežádoucí účinky (např. vzrůst ochlupení na obličeji nebo na těle, prohloubení hlasu, nepravidelnosti menstruačního cyklu) (nechtěnou androgenizaci).

Lékař by měl pacienta pečlivě upozornit na rizika přenosu testosteronu, např. při blízkém tělesném kontaktu mezi osobami včetně dětí, a poučit ho o bezpečnostních opatřeních (viz níže).

Při předepisování má ošetřující lékař věnovat speciální pozornost bodu SPC „Možný přenos testosteronu“ u pacientů, u nichž hrozí závažné riziko nedodržování těchto pokynů.

Pro pacienta:
-  mytí rukou mýdlem a vodou po aplikaci gelu,
-  zakrytí míst, kam byl gel aplikován, oděvem (po zaschnutí gelu),
-  omytí ošetřované oblasti před jakýmkoli blízkým kontaktem, který může být předvídán.

Pro lidi neléčené tímto přípravkem:
-  v případě náhodného kontaktu s tímto přípravkem si má zasažená osoba okamžitě omýt postižená místa za použití mýdla a vody,
-  je třeba hlásit rozvoj příznaků nadměrné expozice androgenu, jako je akné nebo změny v ochlupení.

Pacient se po aplikaci tohoto přípravku nemá sprchovat či koupat nejméně 1 hodinu.

Těhotné ženy se musí vyhýbat jakémukoli kontaktu s místy, kam byl tento přípravek aplikován. V případě těhotenství partnerky musí pacient věnovat zvýšenou pozornost bezpečnostním opatřením při používání přípravku (viz bod 4.6).

Tento léčivý přípravek obsahuje 3,6 g alkoholu (ethanolu) v jednom sáčku. Alkohol může na poškozené pokožce způsobit pocit pálení. Tento přípravek je až do zaschnutí hořlavý.

4.5.   Interakce s jinými léčivými přípravky a jiné formy interakce

Perorální antikoagulancia
Změny v antikoagulační aktivitě (zvýšený účinek perorálních antikoagulancií způsobený modifikací jaterní syntézy koagulačního faktoru a kompetitivní inhibicí vazby proteinů v plasmě):
Je doporučována zvýšená monitorace protrombinového času a stanovení INR. Pacienti užívající perorální antikoagulancia vyžadují pečlivé sledování, zvláště při zahájení nebo ukončení léčby androgeny.

Kortikosteroidy
Současné podání testosteronu a ACTH nebo kortikoidů může zvýšit riziko vzniku edému. Proto by tyto přípravky měly být podávány opatrně, zvláště u pacientů s chorobami srdce, jater nebo ledvin.



4

Laboratorní testy
Interakce s laboratorními testy: Androgeny mohou snížit hladinu globulinu, který váže thyroxin. To může mít za následek sníženou koncentraci T4 v séru a zvýšenou absorpci T3 a T4. Hladiny volného thyreoidálního hormonu však zůstanou nezměněny. Klinický důkaz thyreoidální nedostatečnosti není znám.

Diabetická medikace
Při podání androgenů byly pozorovány změny senzitivity vůči inzulinu, glukózové tolerance, kontroly glykémie, hladin glukózy a glykosylovaného hemoglobinu v krvi. U diabetických pacientů může být nutné snížit dávku antidiabetik (viz bod 4.4).

4.6.  Fertilita, těhotenství a kojení

Fertilita
U tohoto přípravku může dojít k reverzibilnímu útlumu spermatogeneze.

Těhotenství
Tento léčivý přípravek je určen pouze pro muže.
Tento léčivý přípravek není určen těhotným ženám. Nebyly prováděny žádné klinické zkoušky s léčbou tímto přípravkem u žen.
Těhotné ženy se musí vyhýbat jakémukoli kontaktu s místy, kam byl tento přípravek aplikován (viz bod 4.4). Tento přípravek může mít nežádoucí virilizační účinky na plod. V případě kontaktu je třeba se co nejdříve umýt mýdlem a vodou.

Kojení
Tento léčivý přípravek není určen kojícím ženám.

4.7.   Účinky na schopnost řídit a obsluhovat stroje

Studie sledující vliv přípravku na schopnost řídit motorová vozidla nebo obsluhovat stroje nebyly prováděny.

4.8.  Nežádoucí účinky

a. Souhrn bezpečnostního profilu
Nejčastěji pozorované nežádoucí reakce, které se vyskytly při doporučeném každodenním dávkování, byly kožní reakce: reakce v místě podání, erytém, akné, suchá kůže.
b. Tabulkový seznam nežádoucích účinků Údaje z klinických studií
Nežádoucí reakce hlášené u 1 - <10 % pacientů léčených přípravkem Androgel v kontrolovaných
klinických studiích jsou uvedeny v následující tabulce:

Nežádoucí účinky byly seřazeny podle četnosti podle následující konvence: velmi časté (≥1/10); časté (≥1/100 až <1/10); méně časté (≥1/1000 až <1/100); vzácné (≥1/10000 až <1/1000); velmi vzácné (<1/10000); není známo (z dostupných údajů nelze určit).

5

Třídy orgánových systémů dle MedDRA
Nežádoucí účinky – preferovaný termín
Časté nežádoucí reakce (≥1/100 až <1/10)



Psychiatrické poruchy               Poruchy nálady


Poruchy nervového systému            Závratě, parestézie, amnézie, hyperestézie


Cévní poruchy                   Hypertenze


Gastrointestinální poruchy            Průjem


Poruchy kůže a podkožní tkáně          Alopecie, kopřivka


Poruchy reprodukčního systému a prsu
Gynekomastie (která může být perzistentní, se často objevuje u pacientů

léčených   pro   hypogonadismu), mastodynie, poruchy prostaty

Celkové poruchy a reakce v místě aplikace    Bolest hlavy



Vyšetření
Změny  laboratorních  testů  (polycytémie, lipidy), zvýšení hematokritu, zvýšení počtu erytrocytů, zvýšení hemoglobinu


Zkušenosti po uvedení na trh
V následující tabulce jsou uvedeny nežádoucí účinky, které byly zjištěny při použití tohoto přípravku po registraci, navíc k dalším známým nežádoucím účinkům hlášeným v literatuře po perorální, injekční či transdermální léčbě testosteronem:

Nežádoucí účinky byly seřazeny podle četnosti byly posouzeny podle následující konvence: velmi časté (≥1/10); časté (≥1/100 až <1/10); méně časté (≥1/1000 až <1/100); vzácné (≥1/10000 až <1/1000); velmi vzácné (<1/10000); není známo (z dostupných údajů nelze určit).



6

Třídy   orgánových Nežádoucí účinky – preferované termíny systémů dle MedDRA

Četnost není známa (z časté  (≥1/100 vzácné (≥1/10000 velmi   vzácné

dostupných  údajůaž<1/10) nelze určit)
až <1/1000)
(<1/10000)


Novotvary   benigní, Karcinom   prostaty         Jaterní novotvary
maligní a        (údaje   o   riziku
nespecifikované (včetněkarcinomu prostaty ve

cyst a polypů)
spojitosti
s testosteronovou
terapií jsou
neprůkazné)

Poruchy metabolismu a Váhový

výživy

změny
přírůstek,

elektrolytů













Psychiatrické poruchy
(retence
sodíku, chloridů,
draslíku, vápníku,
anorganického fosfátu a vody) při vysokých
dávkách nebo při dlouhodobé
léčbě
Nervozita,
deprese, hostilita
Respirační,  hrudní  a Spánková apnoe mediastinální poruchy


Poruchy   jater
a žlučových cest
Žloutenka


Poruchy    kůže   Akné,     seborea,
a   podkožníplešatost
tkáně

7

Poruchy  svalové  a Svalové křeče kosterní  soustavy  a
pojivové tkáně


Poruchy  ledvin  a Obstrukce moči močových cest

Poruchy reprodukčního Změny libida, zvýšená




Priapismus

systému a prsu
frekvence erekcí; léčba vysokými   dávkami přípravků s obsahem testosteronu    často reversibilně   přeruší nebo       sníží
spermatogenesi, a tím sníží  velikost varlat abnormality prostaty
Celkové  poruchy  a Vysoká dávka nebo

reakce v místě aplikace












Vyšetření
dlouhodobé  podávání Testosteronu   občas zvyšuje výskyt retence vody a edému; mohou se  objevit  reakce  z přecitlivělosti.
Protože   přípravek obsahuje alkohol, může častá aplikace na kůži způsobit podráždění a suchost kůže.













Zvýšení hematokritu, zvýšení hemoglobinu, zvýšení













Abnormality
jaterních funkčních testů
počtu erytrocytů

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv

8

Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9.  Předávkování

Symptomy
Při nadměrné expozici testosteronu může dojít ke změnám sérových hladin testosteronu. Sérové hladiny testosteronu je třeba stanovit, jsou-li zjištěny klinické známky a příznaky nasvědčující nadměrné expozici androgenu. Při předávkování tímto přípravkem též byla hlášena vyrážka v místě aplikace.

Léčba
Léčba předávkování spočívá v okamžitém omytí místa aplikace a ukončení léčby, pokud to doporučí ošetřující lékař.


5.   FARMAKOLOGICKÉ VLASTNOSTI

5.1.  Farmakodynamické vlastnosti

Farmakoterapeutická skupina: androgeny, ATC kód: G03B A03

Endogenní androgeny, především testosteron, vylučovaný varlaty a jeho hlavní metabolit DHT, jsou zodpovědné za rozvoj vnějších a vnitřních pohlavních orgánů a za udržování sekundárních pohlavních rysů (stimulace růstu ochlupení, prohloubení hlasu, rozvoj libida); za celkový účinek na anabolismus bílkovin; za rozvoj kosterní svaloviny a rozložení tuku v těle; za pokles dusíku, sodíku, draslíku, chloridů, fosfátů v moči a exkreci vody.

Testosteron nevyvolává testikulární rozvoj: snižuje hypofyzární sekreci gonadotropinů.

Účinky testosteronu v některých cílových orgánech vznikají po periferní přeměně testosteronu na estradiol, který se pak váže na estrogenové receptory v jádrech cílových buněk, např. hypofyzárních, tukových, mozkových, kostních a testikulárních Leydigových buněk.

5.2.  Farmakokinetické vlastnosti

Vstřebávání testosteronu kůží se pohybuje od přibližně 9 do 14% podané dávky.

Po absorpci kůží se testosteron během 24hodinového cyklu dostává do systémového oběhu v relativně stálých koncentracích.

Koncentrace testosteronu v séru rostou od první hodiny po aplikaci a od druhého dne dosahují ustálené hladiny. Změny koncentrace testosteronu během dne jsou pak podobné těm, které jsou pozorovány v průběhu denního rytmu endogenního testosteronu. Kožním podáním se tak zabrání vzniku špičkových koncentrací v krvi, které následují po injekčním podání. Na rozdíl od perorální androgenní léčby se neobjevují suprafyziologické koncentrace steroidů v játrech.


9

Podání 5 g gelu tohoto přípravku vyvolává průměrný vzrůst koncentrace testosteronu v plasmě přibližně
o 2,5 ng/ml (8,7 nmol/l).

Po přerušení léčby začínají hladiny testosteronu klesat přibližně 24 hodin po poslední dávce. K původní hodnotě se vracejí přibližně za 72 až 96 hodin po poslední dávce.

Hlavními aktivním metabolity testosteronu jsou dihydrotestosteron a estradiol.

Testosteron je vylučován v podobě konjugovaných metabolitů, a to především močí a stolicí.


5.3.   Preklinické údaje vztahující se k bezpečnosti

Testosteron se ukázal jako nemutagenní in vitro při použití reversního modelu mutace (Amesův test) nebo ovariálních buněk křečků. Ve studiích na laboratorních zvířatech byl nalezen vztah mezi léčbou androgenem a určitými druhy rakoviny. Experimentální údaje u potkanů ukázaly zvýšenou incidenci rakoviny prostaty po léčbě testosteronem.

Je známé, že pohlavní hormony podporují vývoj určitých druhů tumorů vyvolaných známými karcinogenními látkami. Vztah mezi těmito nálezy a aktuálním rizikem u lidí nebyl zjištěn.


6.   FARMACEUTICKÉ ÚDAJE

6.1.  Seznam pomocných látek

Karbomer 980 Isopropyl myristát Ethanol 96%
Roztok hydroxidu sodného 0,1mol/l Čištěná voda

6.2.  Inkompatibility

Neuplatňuje se.

6.3.  Doba použitelnosti

3 roky

6.4.   Zvláštní opatření pro uchovávání

Přípravek nevyžaduje žádné zvláštní podmínky uchovávání.

6.5.   Druh obalu a obsah balení

5 g v sáčku (PET/Aluminium/LDPE).
10

Krabičky s 1, 2, 7, 10, 14, 28, 30, 50, 60, 90 nebo 100 sáčky. Na trhu nemusí být všechny velikosti balení.

6.6.  Zvláštní opatření pro likvidaci přípravku

Žádné zvláštní požadavky.


7.   DRŽITEL ROZHODNUTÍ O REGISTRACI

Laboratoires BESINS INTERNATIONAL
3, rue du Bourg l’Abbé 75003 Paříž
Francie


8.   REGISTRAČNÍ ČÍSLO

56/605/05-C


9.   DATUM PRVNÍ REGISTRACE/PRODLOUŽENÍ REGISTRACE

28. 12. 2005 / 16. 11. 2006


10.  DATUM REVIZE TEXTU

24. 9. 2020




















11
