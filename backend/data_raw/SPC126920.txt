sp. zn. sukls249906/2018

Souhrn údajů o přípravku
1. NÁZEV PŘÍPRAVKU
DONA 400 mg injekční roztok

2. KVALITATIVNÍ A KVANTITATIVNÍ SLOŽENÍ
1 ampule A obsahuje:
Léčivá látka: Glucosamini sulfas cristallicus        502,5 mg   ve 2 ml
(odpovídá Glucosamini sulfas                400,0 mg
Natrii chloridum                       102,5 mg)

3. LÉKOVÁ FORMA
Injekční roztok
Popis přípravku:   ampule A: čirá bezbarvá až hnědožlutá nebo hnědá tekutina
ampule B: čirá bezbarvá tekutina.

4. KLINICKÉ ÚDAJE
4.1. Terapeutické indikace
Přípravek je indikován k léčbě osteoartrózy ve všech lokalizacích. Je určen k léčbě dospělých pacientů.

4.2. Dávkování a způsob podání
Doporučená dávka je 1 až 2 injekce 3x týdně po dobu 4-6 týdnů.
Léčebný cyklus je možno opakovat ve 2-3 měsíčních intervalech, nebo kdykoliv se objeví příznaky onemocnění. Na léčbu injekcemi je též možno navázat podáváním přípravku v perorální formě.
Přípravek se podává intramuskulárně.
Před aplikací je třeba natáhnout obsahy obou ampulí do injekční stříkačky a promíchat je.

4.3. Kontraindikace
Přípravek se nesmí užívat při známé přecitlivělosti na léčivou látku nebo na kteroukoli pomocnou látku přípravku.
Přípravek se nesmí užívat v prvním trimestru těhotenství.
Injekční roztok by vzhledem ke svému obsahu lidokainu neměl být podáván intravenózně a je kontraindikován u pacientů s převodními poruchami srdce, akutní srdeční nedostatečností, u pacientů s přecitlivělostí na lidokain a u pacientů s fenylketonurií.

4.4. Zvláštní upozornění a zvláštní opatření pro použití
Těhotné ve druhém a třetím trimestru a pacienti se závažnou jaterní nebo ledvinovou
nedostatečností mohou přípravek užívat jen ze zvlášť závažných důvodů.

4.5. Interakce s jinými léčivými přípravky a jiné formy interakce
Údaje o možných lékových interakcích s glukosaminem jsou omezené, nicméně v souvislosti s perorálními antagonisty vitaminu K bylo zaznamenáno zvýšení hodnot INR. Pacienti léčení perorálními antagonisty vitaminu K by proto při zahájení nebo ukončení léčby glukosaminem měli být bedlivě sledováni.


1/4

4.6. Těhotenství a kojení
Studie na pokusných zvířatech neprokázaly nepříznivý vliv na reprodukci a laktaci. Jelikož neexistují studie na lidech, měl by být přípravek v době těhotenství a kojení podáván pouze v nezbytných případech pod dohledem lékaře. Během prvního trimestru těhotenství se nesmí podávat vůbec.

4.7. Účinky na schopnost řídit a obsluhovat stroje
Nebyl pozorován žádný vliv přípravku na bdělost a pozornost.

4.8. Nežádoucí účinky
Přípravek je obvykle velmi dobře snášen, neboť glukosaminsulfát je látka tělu vlastní. Vzhledem k obsahu lidokainu se ojediněle mohou vyskytnout případy nevolnosti, zřídka zvracení, plynatost, zácpa, průjem a velmi vzácně vypadávání vlasů, poruchy vidění.
V několika případech byla popsána lokální reakce (bolestivost nebo zarudnutí) v místě
vpichu.

4.9. Předávkování
Náhodné či záměrné předávkování nebylo popsáno. Výsledky experimentálních studií dokazují, že předávkování může nastat až po extrémně vysokých dávkách.

5. Farmakologické vlastnosti
5.1. Farmakodynamické vlastnosti
Farmakoterapeutická skupina: Antirevmatikum.
ATC kód: M01AX05
Glukosaminsulfát, účinná látka přípravku DONA, je sůl přírodního aminomonosacharidu glukosaminu, který je fyziologicky přítomen v lidském organizmu. Je využíván k biosyntéze kyseliny hyaluronové v synoviální tekutině a proteoglykanů matrix kloubní chrupavky. Glukosamin je kloubu za normálních okolností dodáván cestou přeměny glukózy.
Při osteoartróze dochází k jeho nedostatku a je potřebné jej nahradit zevním podáním. Takto podaný glukosaminsulfát podporuje tvorbu proteoglykanů, růst a výživu kloubní chrupavky a správné ukládání vápníku v kostní tkáni, což vede ke zlepšení funkce a zmírnění bolesti kloubů.
Glukosaminsulfát neovlivňuje kardiovaskulární a respirační systém, CNS ani vegetativní nervový systém.
5.2. Farmakokinetické vlastnosti
Farmakokinetické vlastnosti glukosaminsulfátu byly sledovány v pokusech na zvířatech se značeným ¹⁴C glukosaminem.
Po i.v. aplikaci je glukosamin rychle vychytáván z plazmy a inkorporován do různých tkání. Některé orgány, jako játra, ledviny nebo kloubní chrupavka vychytávají glukosamin preferenčně.
Radioaktivita značeného glukosaminu přetrvává s biologickým poločasem přibližně 70 hodin. Asi 50 % radioaktivity je exhalováno ve formě CO2 po dobu 6 dnů po podání, 30 - 40 % radioaktivity  se  vyloučí  močí,  zatímco  stolicí  pouze  kolem  2  %  radioaktivity. Farmakokinetické  studie  na  lidech  potvrzují  analogii  s farmakokinetikou  u  zvířat. Farmakokinetické vlastnosti glukosaminu po intramuskulární a intravenózní aplikaci jsou podobné.

5.3. Předklinické údaje vztahující se k bezpečnosti přípravku


2/4

Po podání jednotlivé dávky myším a potkanům byly zjištěny následující výsledky:
LD50 > 5 000 mg/kg u myší i potkanů po p.o. podání LD50 > 3 000 mg/kg u myší i potkanů po i.m. podání LD50 > 1 500 mg/kg u myší i potkanů po i.v. podání.

Po opakovaném podávání glukosaminsulfátu králíkům v i.v. dávce 0,4 a 80 mg/kg po dobu 4 týdnů nebyly pozorovány signifikantní rozdíly mezi pokusnými zvířaty, kterým byl podáván a mezi kontrolami.
Testy na mutagenní potenciál glukosaminsulfátu byly rovněž negativní.

6. Farmaceutické údaje
6.1. Seznam pomocných látek
Ampule A: Monohydrát lidokain-hydrochloridu, voda na injekci, kyselina sírová 10% Ampule B: Diolamin, voda na injekci.
6.2. Inkompatibility
Inkompatibility nejsou známy, přesto se však nedoporučuje mísení s jinými léky.

6.3. Doba použitelnosti
2 roky
Po smíchání ampulí 18 hodin.

6.4. Zvláštní opatření pro uchovávání
Uchovávejte při teplotě do 25°C.

6.5. Druh obalu a velikost balení
A – průhledná ampule z hnědého skla
B – průhledná ampule z bezbarvého skla

Plastový přířez, krabička
Velikost balení: 6 ampulí A po 2 ml a 6 ampulí B po 1 ml
6.6. Návod k použití přípravku, zacházení sním (a k jeho likvidaci)
K i.m. aplikaci.

7. DRŽITEL ROZHODNUTÍ O REGISTRACI
Mylan IRE Healhcare Limited Unit 35/36, Grange Parade Baldoyle Industrial Estate Dublin 13
Irsko

8. REGISTRAČNÍ ČÍSLO
29/110/00-C

9. DATUM PRVNÍ REGISTRACE/PRODLOUŽENÍ REGISTRACE
16.2.2000 / 14.1. 2009




3/4

10. DATUM REVIZE TEXTU
11. 7. 2018




























































4/4
