sp.zn.sukls238493/2015

SOUHRN ÚDAJŮ O PŘÍPRAVKU


1.   NÁZEV PŘÍPRAVKU

Gripamed sirup


2.   KVALITATIVNÍ A KVANTITATIVNÍ SLOŽENÍ

100 g (což odpovídá 91,491 ml) sirupu obsahuje:
Echinacea MT (matečná tinktura) 4,5 g, Eupatorium perfoliatum MT 4,5 mg, Aconitum napellus D4 9,0 mg, Atropa bella-donna D4 9,0 mg.

Pomocné látky se známým účinkem: sodík < 1 mmol, 25,0 g sorbitolu a 2,6 g ethanolu ve 100 g sirupu.
Celkový obsah ethanolu: 3,6 obj %.

Úplný seznam pomocných látek viz bod 6.1.


3.   LÉKOVÁ FORMA

Sirup

Žlutozelený viskózní zakalený roztok.

Chuť přípravku Gripamed se může mírně lišit v závislosti na rostlinných složkách. Rozdíl v chuti nijak neovlivňuje terapeutickou účinnost či kvalitu přípravku.


4.   KLINICKÉ ÚDAJE

4.1  Terapeutické indikace

Gripamed je homeopatický léčivý přípravek užívaný tradičně v homeopatii k léčbě běžného nachlazení. Terapeutické indikace jsou odvozeny od homeopatické povahy přípravku a patří mezi ně: běžné nachlazení s horečkou a rinitidou a nazofaryngitidou. Gripamed též může být užíván preventivně při zvýšeném riziku infekce.
Použití homeopatického léčivého přípravku v uvedených terapeutických indikacích je založeno výhradně na homeopatických zkušenostech.

Při závažných formách uvedených onemocnění je indikována terapie založená na klinických studiích.

4.2  Dávkování a způsob podání

Dávkování


1/6

Doporučená dávka je:


Věk
Dávka během akutní fáze onemocnění
Dávka během subakutní fáze onemocnění a k profylaxi


Děti ve věku > 1 – 6 let


Děti ve věku 7 – 12 let


Dospívající >12 let a dospělí
10 x denně 3,5 ml
s odstupem minimálně 1
hodiny
10 x denně 5 ml
s odstupem minimálně 1
hodiny
10 x denně 10 ml
s odstupem minimálně 1
hodiny
3 x denně 3,5 ml
s odstupem 6 – 8 hodin

3 x denně 5 ml
s odstupem 6 – 8 hodin

3 x denně 10 ml
s odstupem 6 – 8 hodin


Způsob podání
Perorální podání.
Sirup je před použitím nutno pečlivě protřepat.

K odměření doporučené dávky je přiložena odměrka.

Jelikož léčivé látky přípravku Gripamed se velice dobře vstřebávají sliznicí ústní dutiny, sirup se má před polknutím chvíli podržet v ústech.

Sirup se užívá neředěný.

Délka léčby závisí na terapeutické potřebě nebo délce onemocnění. Vzhledem k obsahu Echinacey
se přípravek nemá bez porady s lékařem užívat déle než 4 týdny.

4.3  Kontraindikace

Hypersenzitivita na léčivé látky nebo na kteroukoliv pomocnou látku uvedenou v bodě 6.1, nebo na
rostliny z čeledi hvězdnicovitých (Asteraceae).

Přípravek Gripamed obecně nesmí být užíván při progresivních systémových onemocněních, jakými jsou:
• tuberkulóza
•  leukemie a podobná onemocnění
•  zánětlivá onemocnění pojivových tkání (kolagenózy)
• autoimunitní onemocnění
• roztroušená skleróza
•  AIDS, infekce HIV nebo jiná chronická virová onemocnění
4.4.  Zvláštní upozornění a opatření pro použití

V případě neustupujících příznaků, dušnosti a horečky přetrvávající déle než 3 dny nebo při vzestupu horečky nad 39 ºC či vykašlávání hnisavého nebo krvavého sputa je nutná porada s lékařem.


2/6

Gripamed obsahuje 3,6 % alkoholu (ethanolu), tj. do 280 mg v jedné dávce, což odpovídá do 7 ml piva, 3 ml vína. Je škodlivý pro alkoholiky. Toto je nutno vzít v úvahu u těhotných a kojících žen, dětí a vysoce rizikových skupin, jako jsou pacienti s jaterním onemocněním nebo epilepsií.

Tento léčivý přípravek obsahuje sorbitol (E 420). Je nutno vzít v úvahu aditivní účinek současně podávaných přípravků s obsahem sorbitolu (nebo fruktózy) a příjem sorbitolu (nebo fruktózy) potravou.
Obsah sorbitolu v léčivých přípravcích pro perorální podání může ovlivnit biologickou dostupnost jiných současně podávaných léčivých přípravků užívaných perorálně.
Sorbitol může při vyšších dávkách způsobit zažívací obtíže a mít mírný projímavý účinek.
Pacienti s hereditární intolerancí fruktózy (HIF) nemají užívat tento léčivý přípravek.

Tento léčivý přípravek obsahuje méně než 1 mmol (23 mg) sodíku ve 100 ml, to znamená, že je v podstatě „bez sodíku“.

4.5  Interakce s jinými léčivými přípravky a jiné formy interakce

Nejsou známy.
Účinnost homeopatického léčivého přípravku může být nežádoucím způsobem ovlivněna nesprávnou životosprávou, stimulancii, alkoholem a tabákem.
4.6  Fertilita, těhotenství a kojení
Nejsou k dispozici adekvátní studie o užívání přípravku Gripamed u těhotných žen a v období kojení. Proto se tento přípravek nemá užívat v těhotenství a v období kojení.
4.7  Účinky na schopnost řídit a obsluhovat stroje

Gripamed nemá žádný vliv na schopnost řídit nebo obsluhovat stroje.

4.8  Nežádoucí účinky

Nežádoucí účinky jsou uvedeny dle frekvence a třídy orgánových systémů. Pro vyjádření frekvence
výskytu nežádoucích účinků je použita následující konvence:

velmi časté (≥1/10) časté (>1/100 až <1/10)
méně časté (>1/1 000 až <1/100) vzácné (>1/10 000 až <1/1 000) velmi vzácné (<1/10 000)
není známo (z dostupných údajů nelze určit).
Poruchy imunitního systému:
Velmi vzácné: hypersenzitivní reakce (u léčivých přípravků s obsahem Echinacey byly pozorovány např. kožní vyrážky, svědění, otok obličeje, dušnost, závrať a pokles krevního tlaku).

Při užívání homeopatického léčivého přípravku se přítomné symptomy mohou přechodně zhoršit (iniciální/homeopatické zhoršení).
Hlášení podezření na nežádoucí účinky


3/6

Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické
pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48,
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování

Škodlivé účinky toxikologicky relevantních léčivých látek Aconitum a Belladonna se neočekávají ani při předávkování vzhledem ke stupni ředění. Při velmi silném předávkování se mohou
vyskytnout pouze symptomy spojené s alkoholem.


5.   FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: homeopatika ATC kód: V12

Echinacea se používá u vysoce febrilních zánětů dýchacích cest a doporučuje se též jako adjuvantní léčba spolu s např. Aconitum napellus – homeopatické ředění (Oměj šalamounek) nebo Atropa bella-donna – homeopatické ředění (Rulík zlomocný). Aconitum má protizánětlivé účinky a
ovlivňuje iniciální stádium febrilních onemocnění (třes, zimnici). Atropa bella-donna má výrazné účinky na onemocnění a katary dolních a horních cest dýchacích (např. rýma, zánět krku) a snižuje bolest hlavy (horkost hlavy). Eupatorium perfoliatum (Sadec konopáč) má prokázaný účinek u
horečky s celkovou únavou (vyčerpání, závrať) a bolesti kloubů.

5.2  Farmakokinetické vlastnosti

Farmakokinetické studie nebyly prováděny.

5.3  Předklinické údaje vztahující se k bezpečnosti

Předklinické údaje nejsou k dispozici.


6.   FARMACEUTICKÉ ÚDAJE
6.1  Seznam pomocných látek

Tekutý nekrystalizující sorbitol (E 420), ethanol (součást tinktur a homeopatických ředění), xanthanová klovatina, dihydrát sodné soli sacharinu, citronová silice, přírodní pomerančové aroma, kalium-sorbát, monohydrát kyseliny citronové, čištěná voda.

Celkový obsah alkoholu: 3,6 obj.%

6.2  Inkompatibility

Neuplatňuje se.

4/6

6.3  Doba použitelnosti

Doba použitelnosti je 3 roky.
Doba použitelnosti po prvním otevření: 6 měsíců



6.4  Zvláštní opatření pro uchovávání

Před otevřením:
Tento léčivý přípravek nevyžaduje žádné zvláštní podmínky uchovávání.

Po prvním otevření:
Uchovávejte při teplotě do 25 °C.

Sekundární zakalení a srážení, které se občas vyskytuje u přípravků vyrobených z přírodních složek, nemá vliv na účinnost.
6.5  Druh obalu a obsah balení
Hnědá skleněná lahvička s bezbarvou LDPE vložkou a bílým PP uzávěrem garantujícím neporušenost obalu.

Balení obsahuje kalibrovanou odměrku k odměření 2 ml; 2,5 ml; 3,5 ml a 5 ml.

Velikosti balení: 100 ml, 150 ml a 250 ml. Na trhu nemusí být všechny velikosti balení.
6.6  Zvláštní opatření pro likvidaci přípravku a pro zacházení s ním

Žádné zvláštní požadavky.


7.   DRŽITEL ROZHODNUTÍ O REGISTRACI

Cassella-med GmbH & Co. KG
Gereonsmühlengasse 1
D-50670 Kolín nad Rýnem Německo


8.   REGISTRAČNÍ ČÍSLO
93/870/15-C


9.   DATUM PRVNÍ REGISTRACE/PRODLOUŽENÍ REGISTRACE

Datum první registrace: 25. 4. 2019
Datum prodloužení registrace:


5/6

10.  DATUM REVIZE TEXTU

25. 4. 2019





















































6/6
