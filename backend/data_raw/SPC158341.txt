sp.zn. sukls134008/2019

SOUHRN ÚDAJÚ O PŘÍPRAVKU

1.  NÁZEV PŘÍPRAVKU

STREPFEN 8,75 mg pastilky


2.  KVALITATIVNÍ A KVANTITATIVNÍ SLOŽENÍ

Jedna pastilka obsahuje flurbiprofenum 8,75 mg. Pomocné látky se známým účinkem: glukosa, sacharosa Úplný seznam pomocných látek viz bod 6.1.

3.  LÉKOVÁ FORMA

Pastilka.

Světle žluté až světle hnědé okrouhlé pastilky s charakteristickou chutí medu a citronu a s vyraženým logem „S“ na obou stranách


4.  KLINICKÉ ÚDAJE

4.1  Terapeutické indikace

Pastilky Strepfen se používají ke zmírnění bolesti a otoků u zánětlivých a infekčních onemocnění dutiny ústní a hltanu bakteriálního nebo virového původu. Pastilky Strepfen zmírňují bolesti v krku a tlumí otoky zánětem postižené sliznice hrdla.

4.2  Dávkování a způsob podání

Dávkování
Výskyt nežádoucích účinků lze minimalizovat podáváním nejnižší účinné dávky po nejkratší dobu nutnou k potlačení příznaků onemocnění (viz bod 4.4).

Dospělí
Jedna pastilka každých 3 – 6 hodin podle potřeby. Maximální dávka je 5 pastilek v průběhu 24 hodin.

Pediatrická populace
Dospívající starší 12 let:
Dávkování je totožné jako pro dospělé.

Děti do 12 let:
Přípravek je u dětí do 12 let kontraindikován (viz bod 4.3).




1/10

Starší pacienti
Obecné doporučení pro dávkování není možné poskytnout, neboť s používáním přípravku u této věkové kategorie jsou k dispozici pouze omezené klinické zkušenosti. U starších pacientů je zvýšené riziko závažných následků nežádoucích účinků (viz bod 4.4).

Porucha funkce ledvin
U pacientů s lehkou až středně těžkou poruchou funkce ledvin není potřeba úprava dávkování. U pacientů s těžkou poruchou ledvin je flurbiprofen kontraindikován (viz bod 4.3).

Porucha funkce jater
U pacientů s lehkou až středně těžkou poruchou funkce jater není potřeba úprava dávkování. U
pacientů s těžkou poruchou jater je flurbiprofen kontraindikován (viz bod 4.3).
Způsob podání
Orální podání.
Pastilky nechte zvolna rozpustit v ústech.
Pastilku je nutno během rozpouštění v ústech stále přemisťovat, aby se zabránilo místnímu podráždění sliznice. Při podráždění v dutině ústní je třeba používání přípravku ukončit.

4.3  Kontraindikace
▪
hypersenzitivita na léčivou látku nebo na kteroukoli pomocnou látku uvedenou v bodě 6.1;
▪
pacienti s anamnézou hypersenzitivní reakce (např. astma, bronchospasmus, rinitida, angioedém nebo urtikarie) související s užíváním salicylátů (např. kyseliny salicylové a kyseliny acetylsalicylové) nebo jiných NSAID;
▪
pacienti s anamnézou gastrointestinálního krvácení nebo perforace, závažné kolitidy, hemoragického
onemocnění nebo poruchou krvetvorby související s předchozí terapií NSAID;
▪   pacienti   s  aktivním  peptickým  vředem  nebo  s anmnézou  rekurentního  peptického vředu / krvácení (dvě nebo více jednotlivých epizod prokázané ulcerace nebo krvácení);
▪
závažné selhání srdce, ledvin nebo jater (viz bod 4.4);
▪   třetí trimestr těhotenství;
▪   děti mladší než 12 let.

4.4  Zvláštní upozornění a opatření pro použití

Přípravek se nemá používat déle než 3 dny. Pokud je nutné podávat tento léčivý přípravek déle než 3
dny nebo pokud se zhorší symptomy onemocnění, je třeba vyhledat lékaře.

Nežádoucí účinky lze minimalizovat používáním nejnižší účinné dávky po nejkratší možnou dobu nezbytnou ke zlepšení symptomů.

Starší pacienti
U starších pacientů je zvýšené riziko vzniku nežádoucích účinků, zvláště gastrointestinální krvácení a perforace, které mohou být fatální.

Diabetes mellitus
Pacienti s diabetem mellitem mají pastilky Strepfen používat až po dohodě s lékařem.

Respirační účinky
U pacientů, kteří trpěli nebo trpí bronchiálním astmatem nebo alergickým onemocněním, může přípravek vyvolat bronschospasmus. Tito pacienti mají používat flurbiprofen se zvýšenou opatrností.


2/10

Poškození srdce, ledvin a jater
Bylo popsáno, že NSAID způsobují různé formy nefrotoxicity, včetně vyvolání intersticiální nefritidy, nefrotického syndromu a selhání ledvin. Podávání NSAID může způsobovat dávkově závislé snížení tvorby prostaglandinů, a tím vyvolat selhání ledvin. Vznikem takovéto reakce jsou ve zvýšené míře ohroženi pacienti se zhoršenou funkcí ledvin nebo srdce, dysfunkcí jater, pacienti užívající diuretika a starší osoby. Tento účinek není obvykle pozorován při krátkodobém, omezeném použití léku, jako je flurbiprofen.

Pacientům s poruchou funkce ledvin má být monitorována jejich funkce, protože po podání NSAID může dojít k jejímu zhoršení.

Kardiovaskulární a cerebrovaskulární účinky
Opatrnosti (konzultace s lékařem nebo lékárníkem) se vyžaduje před zahájením léčby u pacientů s anamnézou hypertenze a/nebo srdečního selhání, protože v souvislosti s léčbou NSAID byly hlášeny případy retence tekutin, hypertenze a edémů.

Jiné NSAID
Je nutné se vyvarovat souběžnému používání přípravku Strepfen a NSAID, včetně selektivních inhibitorů cyklooxygenázy 2 (viz bod 4.5).

Systémový lupus erythematodes (SLE) a smíšené onemocnění pojivové tkáně
U pacientů s SLE a smíšeným onemocněním pojivové tkáně existuje zvýšené riziko vzniku aseptické meningitidy. Tento účinek není obvykle pozorován při krátkodobém, omezeném použití léku, jako je flurbiprofen.

Účinky na nervový systém
Bolest hlavy vyvolaná analgetiky: V případě dlouhodobého užívání analgetik nebo překročení doporučeného dávkování se může objevit bolest hlavy. Bolest hlavy způsobená nadměrným užíváním analgetik nesmí být léčena zvýšenou dávkou. V těchto případech se musí přerušit užívání analgetik a pacient musí vyhledat lékaře.

Gastrointestinální účinky
NSAID má být podávána se zvýšenou opatrností pacientům s anamnézou gastrointestinálního onemocnění (ulcerózní kolitida, Crohnova choroba), protože může dojít k zhoršení těchto onemocnění (viz bod 4.8).

Gastrointestinální krvácení, ulcerace a perforace, které mohou být fatální, byly hlášeny u všech NSAID kdykoliv během léčby, s varujícími příznaky ale i bez nich, i bez předchozí anamnézy závažných gastrointestinálních příhod.

Riziko gastrointestinálního krvácení, ulcerace a perforací stoupá se zvyšující se dávkou NSAID, u pacientů s anamnézou peptického vředu, zejména pokud byl komplikován krvácením nebo perforací (viz bod 4.3), a u starších osob. Tento účinek není obvykle pozorován při krátkodobém, omezeném užití léku, jako je flurbiprofen.

Pacienti a anamnézou gastrointestinální toxicity, obzvláště ve starším věku, musí být poučeni, aby včas hlásili všechny neobvyklé gastrointestinální příznaky (zejména gastrointestinální krvácení).





3/10

Opatrnost je doporučována u pacientů užívajících konkomitantní léčbu, která by mohla zvyšovat riziko ulcerací nebo krvácení např. perorálně podávané kortikosteroidy, antikoagulancia jako warfarin, SSRI nebo antiagregancia jako kyselina acetylsalicylová (viz bod 4.5).

Flurbiprofen může prodloužit dobu krvácení, u pacientů s možností zvýšené krvácivosti je proto zapotřebí zvláštní opatrnosti. Pokud se během léčby flurbiprofenem objeví gastrointestinální vředy nebo krvácení, musí být léčba ukončena.

Dermatologické účinky
Velmi vzácně byly ve vztahu k léčbě NSAID hlášeny závažné kožní reakce, z nichž některé byly fatální, včetně exfoliativní dermatitidy, Stevens-Johnsonova syndromu a toxické epidermální nekrolýzy (viz bod 4.8). Strepfen má být vysazen při prvním objevení kožní vyrážky, slizničních lézí nebo jakýchkoli jiných známek hypersenzitivity.

Infekce
Vzhledem k tomu, že v ojedinělých případech byla popsána exacerbace infekčních zánětů (např. rozvoj nekrotizující fasciitidy) v časové souvislosti s užíváním systémových NSAID jako celé skupiny, doporučuje se, aby se pacient ihned obrátil na lékaře, pokud se v průběhu terapie flurbiprofenem objeví známky bakteriální infekce nebo se tyto příznaky zhorší.

Při zhoršení příznaků nebo při výskytu nových příznaků má být léčba přehodnocena.

Léčba přípravkem nemá trvat déle než 3 dny. Při delším používání může dojít k narušení rovnováhy běžné mikroflóry dutiny ústní a nebezpečí přemnožení patogenních mikroorganismů.

Přípravek obsahuje glukosu a sacharosu. Pacienti se vzácnými dědičnými problémy s intolerancí fruktosy, malabsorpcí glukosy a galaktosy nebo sacharázo-izomaltázové deficienci nemají tento přípravek používat.

4.5  Interakce s jinými léčivými přípravky a jiné formy interakce

Flurbiprofen (podobně jako jiná NSAID) nemá být používán v kombinaci s:
▪
kyselinou acetylsalycilovou: existuje zvýšené riziko výskytu nežádoucích účinků (viz bod 4.4);
výjimkou jsou situace, kdy jsou nízké dávky kyseliny acetylsalycilové (nepřevyšující 75 mg denně nebo lokální profylaktická dávka pro kardiovaskulární ochranu) doporučeny lékařem;
▪
jinými NSAID včetně selektivních inhibitorů cyklooxygenázy 2: souběžné užívání dvou nebo více NSAID může zvýšit riziko výskytu nežádoucích účinků, a proto je třeba se vyvarovat společného podání (viz bod 4.4).

Flurbiprofen má být používán s opatrností v kombinaci s:
▪
antikoagulancii: NSAID mohou zvyšovat účinnost antikoagulancií, jako je warfarin (viz bod 4.4);
▪
antiagregancii a SSRI: existuje zvýšené riziko výskytu gastrointestinálního krvácení (viz bod
4.4);
▪
antihypertenzivy (ACE inhibitory a antagonisty angiotensinu II) a diuretiky: NSAID mohou
snížit účinky diuretik; jiná antihypertenziva mohou zvýšit nefrotoxicitu způsobenou inhibicí
cyklooxygenázy, obzvláště u pacientů se zhoršenou funkcí ledvin (pacienti mají být dostatečně hydratováni);
▪
alkoholem: může zvýšit riziko nežádoucích reakcí, obzvláště krvácení do gastrointestinálního traktu;




4/10

▪
kardiálními glykosidy: NSAID mohou exacerbovat srdeční selhání, redukovat glomerulární filtraci a
zvyšovat hladiny glykosidů v plasmě;
▪
cyklosporinem: existuje zvýšení rizika nefrotoxicity;
▪
kortikosteroidy: existuje zvýšené riziko gastrointestinálního krvácení nebo ulcerace (viz bod 4.4);
▪
lithiem: existují důkazy o zvýšení plazmatické hladiny lithia;
▪   methotrexátem: existují důkazy o zvýšení plazmatické hladiny methotrexátu;
▪
mifepristonem: NSAID se nemají podávat 8 – 12 dnů po podání mifepristonu, protože NSAID mohou snižovat účinek mifepristonu;
▪
perorální antidiabetika: bylo hlášeno ovlivnění koncentrace glukózy v krvi; doporučují se častější kontroly;
▪
fenytoin: při souběžné léčbě může dojít ke zvýšení sérových koncentrací fenytoinu; doporučuje se provádět adekvátní kontroly a v případě potřeby úprava dávky;
▪
kalium šetřící diuretika: souběžné užívání může způsobit hyperkalemii;
▪
probenecid a sulfinpyrazon: léky s obsahem probenecidu nebo sulfinpyrazonu mohou zpomalit vylučování
flurbiprofenu;
▪
chinolonovými antibiotiky: studie na zvířatech indikují, že NSAID mohou v souvislosti s
chinolonovými antibiotiky zvyšovat riziko křečí; u pacientů užívajících NSAID a chinolony může být zvýšené riziko vzniku křečí;
▪
takrolimem: při souběžném podávání s NSAID může být zvýšené riziko nefrotoxicity;
▪   zidovudinem: při souběžném podávání s NSAID je zvýšené riziko hematologické toxicity.
4.6  Fertilita, těhotenství a kojení Těhotenství
Inhibice syntézy prostaglandinů může nepříznivě ovlivnit těhotenství a/nebo embryonální / fetální vývoj. Údaje z epidemiologických studií naznačují zvýšení rizika potratu a malformací srdce či gastroschízy po užívání inhibitorů syntézy prostaglandinů v časném těhotenství. Absolutní riziko kardiovaskulárních malformací bylo zvýšeno z méně než 1 % na přibližně 1,5 %. Předpokládá se, že toto riziko se zvyšuje s dávkou a trváním terapie. U zvířat bylo prokázáno, že podávání inhibitorů syntézy prostaglandinů způsobuje zvýšení pre- a postimplantační ztráty a embryo-fetální letality. Mimo to byla u zvířat, která dostávala během organogeneze inhibitory syntézy prostaglandinů, zaznamenána zvýšená incidence různých malformací, včetně kardiovaskulárních.

V průběhu prvního a druhého trimestru se nesmí flurbiprofen podávat, pokud to není zcela nezbytné.

Během třetího trimestru těhotenství mohou všechny inhibitory syntézy prostaglandinů vystavit
plod:
- kardiopulmonální toxicitě (předčasný uzávěr ductus arteriosus a pulmonální hypertenze);
-  renální dysfunkci, která může progredovat do renálního selhání s oligohydroanmionem
matku a novorozence, na konci gravidity:
-  možnému prodloužení času krvácení, antiagregačnímu účinku, který se může vyskytnout i při velmi nízkých dávkách;
- inhibici kontrakcí dělohy, což má za následek zpožděný nebo prodloužený porod.

Flurbiprofen je proto kontraindikován ve třetím trimestru těhotenství.





5/10

Kojení
Ve studiích bylo prokázáno, že se flurbiprofen nachází v nízkých koncentracích v mateřském mléce. Je nepravděpodobné, že kojení může mít nepříznivý vliv na kojence.

Fertilita
Existují důkazy o tom, že léky, které inhibují cyklooxygenázu/syntézu prostaglandinů, ovlivňují ovulaci, a tím mohou způsobovat poškození ženské fertility. Poškození je reverzibilní a odezní po ukončení terapie.

4.7  Účinky na schopnost řídit a obsluhovat stroje

Strepfen nemá žádný nebo má zanedbatelný vliv na schopnost řídit nebo obsluhovat stroje.

4.8  Nežádoucí účinky

V souvislosti s léčbou NSAID byly hlášeny hypersenzitivní reakce. Tyto reakce mohou sestávat z:
a) nespecifických alergických reakcí a anafylaxe;
b) reaktivity dýchacího traktu, včetně astmatu, zhoršení astmatu, bronchospasmu nebo dušnosti;
c) určitých kožních poruch, včetně vyrážek různých typů, pruritu, urtikarie, purpury, angioedému a vzácněji exfoliativních a bulózních dermatóz (včetně toxické epidermální nekrolýzy a erythema multiforme).

Při dlouhodobém užívání flurbiprofenu ve vyšších dávkách, než jsou předepsány pro Strepfen, byly zaznamenány ještě další nežádoucí účinky, jako je retence tekutin a otoky. Byla popsána i exacerbace tvorby peptických vředů a jejich perforace.

Následující přehled zahrnuje ty nežádoucí účinky, které byly pozorovány u flurbiprofenu při krátkodobém užívání. Při léčbě chronických potíží nebo při dlouhodobé léčbě se mohou vyskytnout i další nežádoucí účinky.

Nežádoucí účinky, které mohou souviset s flurbiprofenem, jsou uvedeny níže podle tříd orgánových systémů a frekvence. Frekvence výskytu jsou:

Velmi časté     (≥ 1/10);
Časté         (≥ 1/100 až < 1/10);
Méně časté     (≥ 1/1 000 až < 1/100);
Vzácné        (≥ 1/10 000 až < 1/1 000);
Velmi vzácné    (< 1/10 000);
Není známo     (z dostupných údajů nelze určit).

V rámci každé skupiny frekvence jsou nežádoucí účinky uvedeny v klesajícím pořadí závažnosti.


Třída orgánových systémů
Poruchy krve a
Frekvence
vzácné

trombocytopenie1
Nežádoucí účinky

lymfatického systému

Poruchy nervového systému
Poruchy imunitního systému
není známo časté
méně časté
vzácné
aplastická anemie, agranulocytóza závratě, bolest hlavy
ospalost
anafylaktická reakce


6/10

Srdeční poruchy Cévní poruchy Respirační, hrudní a
mediastinální poruchy

Gastrointestinální poruchy
není známo není známo časté
méně časté

velmi časté časté



méně časté velmi vzácné
srdeční selhání a otoky
hypertenze
podráždění v krku
excerbace astmatu a bronchospasmu, dyspnoe,
puchýřky v dutině ústní a hltanu, hypestezie hltanu stomatitida
průjem, ulcerace v dutině ústní, nauzea, parestezie v dutině ústní, bolest v dutině ústní a hltanu, diskomfort (pocit tepla nebo pálení v ústní dutině, sucho v ústech) nebo bolest břicha
nadýmání, zácpa, dyspepsie, flatulence, glosodynie, dysgeuzie, dysestezie v dutině ústní, zvracení
gastrointestinální krvácení/hemoragie

Poruchy kůže a podkožní tkáně




Celkové poruchy a reakce v místě aplikace
Poruchy jater a žlučových
cest
Psychiatrické poruchy
méně časté velmi vzácné není známo
méně časté vzácné
není známo méně časté
různé kožní vyrážky, urtikarie, pruritus
angioedém
závažné kožní reakce, jako jsou bulózní reakce včetně Stevens-Johnsonova syndromu, erythema multiforme a toxické epidermální nekrolýzy
horečka, bolest

ikterus hepatitida insomnie
Popis vybraných nežádoucích reakcí
1 Po vysazení léku obvykle zmizí.

Hlášení podezření na nežádoucí účinky:
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměrů přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek
4.9  Předávkování Příznaky
U většiny pacientů, kteří požili klinicky významné množství NSAID, se zaznamená nauzea, zvracení, bolesti břicha nebo vzácněji průjem. Může se objevit také tinitus, bolest hlavy, závratě a
gastrointestinální krvácení. V závažnějších případech předávkování se toxicita projevuje poruchami



7/10

CNS projevující se jako ospalost, příležitostně podráždění, rozmazané vidění a dezorientace nebo kóma. Ojediněle se u pacientů vyskytují křeče.
Při  těžkém  předávkování  NSAID  se  může  vyskytnout  metabolická  acidóza  a  prodloužení protrombinového času pravděpodobně kvůli interferenci s účinky cirkulujících faktorů srážení krve. Může se vyskytnout též akutní selhání ledvin a poškození jater. U astmatiků může dojít k exacerbaci astmatu.

Léčba
Léčba má být symptomatická a podpůrná a má zahrnovat udržení průchodnosti dýchacích cest a monitorování kardiálních a vitálních funkcí až do jejich stabilizace. Je možno zvážit perorální podání živočišného uhlí nebo výplach žaludku a v případě potřeby se má zvážit korekce elektrolytů v séru, pokud pacient přijde do jedné hodiny po požití potenciálně toxického množství. V případě často se opakujících nebo déletrvajících křečí má být pacient léčen intravenózním diazepamem nebo lorazepamem. Při astmatu je třeba podat bronchodilatancia. Není známo žádné specifické antidotum flurbiprofenu.


5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: krční léčiva, jiná krční léčiva
ATC kód: R02AX01

Flurbiprofen je nesteroidní antiflogistikum (NSAID) (derivát kyseliny propionové) se silným analgetickým, antipyretickým a antiflogistickým účinkem. Jeho terapeutický účinek je pravděpodobně založen na schopnosti inhibovat syntézu prostaglandinů.

Podle studií využívajících vyšetření plné krve je flurbiprofen smíšený inhibitor COX-1/COX-2 s určitou selektivitou vůči COX-1.

Předklinické studie naznačují, že R (-) enantiomer flurbiprofenu a příbuzných NSAID může ulevovat od bolesti působením na centrální nervový systém.
Na ex vivo modelu bylo prokázáno, že flurbiprofen z přípravku Strepfen pastilky proniká celou tkání lidského hltanu, včetně hlubších vrstev tkáně. Po aplikaci pastilky s obsahem flurbiprofenu bylo po 60 minutách nalezeno v tkáni hltanu 54,6% z podané dávky flurbiprofenu.

Klinická účinnost a bezpečnost
Po podání jednorázové dávky flurbiprofenu 8,75 mg lokálně, orálně, formou pastilky došlo k úlevě od bolesti v krku, včetně bolesti spojené s otokem a zánětem v krku a k úlevě při potížích s polykáním u pacientů se středně silnou a silnou bolestí v krku. První pocity úlevy od bolesti (nástup analgézie) byly pozorovány za 13,2 minut (medián) a k významné ulevě od bolesti došlo za 42,9 minut (medián).
Po podání jednorázové dávky flurbiprofenu 8,75 mg se po 1, 2 a 3 hodinách významně zlepšil celkový index kvality bolesti v krku (QuaSTI) ve srovnání s výchozí hodnotou. QuaSTI zahrnoval běžné popisy bolesti v krku – nepříjemné smyslově vnímané pocity v krku (pálení, pocit drsného povrchu, suchost, podrážděnost/ škrábání v krku, svírání krku, pocit cizího tělesa v krku a otok), omezení funkce (chrapot a obtížné polykání) a přítomnost agonizující bolesti společně se stupnicí bolesti v krku (STS).
U pacientů, kterým byl podán flurbiprofen, byla výchozí průměrná hodnota QuaSTI skóre (0-110) 63,1, z čehož hodnota senzorických vlastností QuaSTI (0-70) byla 37,6 a skóre funkčních hodnot QuaSTI (0-20) činilo 12,6.


8/10

Průměrně celková hodnota QuaSTI skóre poklesla po 1, 2 a 3 hodinách od podání flurbiprofenu o 18,4, 20,0 a 19,3. Ve stejných časových bodech 1, 2 a 3 hodiny po podání dávky průměrný součet senzorických hodnot QuaSTI skóre poklesl o 10,1, 10,9 a 10,9 a průměrný součet skóre funkčních hodnot QuaSTI o 3,9, 4,2 a 4,1 a změna v každé z 10 hodnocených veličin v rámci QuaSTI byla statisticky významná v každém měřeném čase po podání dávky (p <0,001 s výjimkou "suchosti" za 3 hodiny, p = 0,001). Rovněž bylo prokázáno, že pastilky jsou srovnatelné s bioekvivalentním Strepfen sprejem určeným pro úlevu od nepříjemných symptomů bolesti v krku popisovaných pacienty (označených v QuaSTI).

Pastilky se rychle rozpouštějí v dutině ústní (během 5 až 10 minut) a vykazují uklidňující efekt po 2
minutách od použití pastilky, který je dán demulcentním účinkem lékové formy pastilky.

Nástup analgetického účinku při bolesti v krku u jednotlivé dávky flurbiprofenu (8,75 mg) byl zaznamenán po 22 minutách od podání pastilky, maximálního analgetického účinku bylo dosaženo za 70 minut. Analgetický účinek jednotlivé dávky flurbiprofenu (8,75 mg) přetrvával po dobu 4 - 6 hodin. Omezení otoků v krku bylo pozorováno za 30 minut po použití pastilky.

5.2  Farmakokinetické vlastnosti

Po použití pastilek Strepfen dochází k rychlému vstřebávání flurbiprofenu, přičemž plazmatické koncentrace dosahují maxima během 30 – 40 minut. Maximálních koncentrací se dosahuje rychleji než po spolknutí stejné dávky, hodnota těchto koncentrací je však podobná.
Flurbiprofen se rychle distribuuje do celého organismu. Metabolizuje se hlavně hydroxylací a vylučuje
ledvinami.
Ve velké míře se váže na bílkoviny v plazmě a jeho poločas vylučování je 3 – 6 hodin.

Flurbiprofen se vylučuje do mateřského mléka ve velmi malém množství (méně než 0,05 µg/ml).

5.3  Předklinické údaje vztahující se k bezpečnosti

U potkanů, vystaveným během březosti dávkám 0,4 mg/kg/den a vyšším, byla pozorována zvýšená incidence narození mrtvých plodů. Význam této skutečnosti pro člověka však není zcela jasný a nijak se zatím neprojevil ve zkušenostech s flurbiprofenem u lidí.


6.  FARMACEUTICKÉ ÚDAJE

6.1  Seznam pomocných látek

makrogol 300, hydroxid draselný, citronové aroma, levomenthol, tekutá glukosa, prostý sirup (obsahuje sacharosu), čištěný med

6.2  Inkompatibility

Neuplatňuje se.

6.3  Doba použitelnosti

3 roky




9/10

6.4  Zvláštní opatření pro uchovávání

Uchovávejte při teplotě do 25 °C. Uchovávejte v původním obalu, aby byl přípravek chráněn před světlem.

6.5  Druh obalu a obsah balení

Blistr (Al/PVC/PVDC, bílý, neprůhledný), krabička.

Blistr obsahuje 16 nebo 24 pastilek.

Na trhu nemusí být všechny velikosti balení.

Upozornění:
Text na blistru je v cizím jazyce.

Na vnitřním blistru je uveden název Strepsils 8,75 mg Lutschtabletten. Tento název je uveden na
blistru pod etiketou. Pod tímto názvem je tento léčivý přípravek registrován v členské zemi EHP, ze které je dovážen.
6.6  Zvláštní opatření pro likvidaci přípravku

Žádné zvláštní požadavky.

7.  DRŽITEL ROZHODNUTÍ O REGISTRACI

Reckitt Benckiser Deutschland GmbH Darwinstrasse 2 - 4
69115 Heidelberg
Německo

Souběžný dovozce:
Pharmedex s.r.o., Lisabonská 799/8, Vysočany, 190 00 Praha 9, Česká republika

8.  REGISTRAČNÍ ČÍSLO
69/161/02-C/PI/025/19

9.  DATUM PRVNÍ REGISTRACE /PRODLOUŽENÍ REGISTRACE

16. 6. 2020

10.  DATUM POSLEDNÍ REVIZE TEXTU

16. 6. 2020





10/10
