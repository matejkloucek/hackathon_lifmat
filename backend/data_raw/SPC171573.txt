sp.zn. sukls123299/2020
SOUHRN ÚDAJŮ O PŘÍPRAVKU


1. NÁZEV PŘÍPRAVKU

Chlorid sodný B. Braun 0,9 % injekční roztok

2. KVALITATIVNÍ A KVANTITATIVNÍ SLOŽENÍ
1 ml roztoku obsahuje:
natrii chloridum             9 mg
Koncentrace elektrolytů:
Sodík                  154 mmol/l
Chlorid                 154 mmol/l
Úplný seznam pomocných látek viz bod 6.1.


3. LÉKOVÁ FORMA

Injekční roztok
Popis přípravku: čirý, bezbarvý roztok

Teoretická osmolarita:         308 mosmol/l
Acidita (titrace na pH 7,4):       < 0,3 mmol/l
pH:                   4,5 – 7,0

4. KLINICKÉ ÚDAJE

4.1 Terapeutické indikace
Tento léčivý přípravek je určen pro všechny věkové skupiny pacientů jako rozpouštědlo a ředidlo pro kompatibilní léčivé přípravky.
4.2 Dávkování a způsob podání

Dávkování
Použité množství, cesta podání a doba užívání závisí na pokynech v informaci uvedené k léčivému přípravku, který má být rozpuštěn nebo naředěn.
Způsob podání
Nitrožilní, intramuskulární nebo podkožní injekce
Při použití tohoto roztoku jako rozpouštědla a ředidla pro kompatibilní léčivé přípravky musí být dodrženy příslušné návody pro použití.

4.3 Kontraindikace
Chlorid sodný 0,9 % nesmí být podán pacientům s:
-  těžkou hypernatrémií


Strana 1 (celkem 5)

-  těžkou hyperchlorémií


4.4 Zvláštní upozornění a opatření pro použití
Chlorid sodný B. Braun 0,9 % je třeba podávat zvlášť opatrně v případech
-  hypernatrémie
-  hyperchlorémie
Klinické sledování musí zahrnovat kontroly ionogramu séra, vodní bilance a acidobazické rovnováhy.
Poznámka: je třeba vzít v úvahu bezpečnostní informace poskytnuté výrobcem příslušného aditiva.

4.5 Interakce s jinými léčivými přípravky a jiné formy interakce
Léčivé přípravky způsobující retenci sodíku: Současné užívání přípravků zadržujících sodík (např. kortikosteroidy, nesteroidní protizánětlivé látky) můžou vést k otoku.
4.6 Fertilita, těhotenství a kojení Těhotenství
O užívání přípravku Chlorid sodný B. Braun 0,9 % u těhotných žen je k dispozici omezené množství údajů. Tyto údaje nenaznačují přímé nebo nepřímé škodlivé účinky Chloridu sodného B. Braun 0,9
% na těhotenství s ohledem na reprodukční toxicitu (viz. bod 5.3). Vzhledem k tomu, že koncentrace sodíku a chloridu je podobná koncentracím v lidském organismu, neočekávají se žádné škodlivé účinky, pokud se přípravek používá podle indikace.
Chlorid sodný B. Braun 0,9 % lze tedy použít, je-li indikován.
Kojení
Vzhledem k tomu, že koncentrace sodíku a chloridu je podobná koncentracím v lidském organismu, neočekávají se žádné škodlivé účinky, pokud se přípravek používá podle indikace. Chlorid sodný B. Braun 0,9 % se může použít během kojení, pokud je potřeba.

Fertilita
Nejsou k dispozici žádná data.

4.7 Účinky na schopnost řídit a obsluhovat stroje
Chlorid sodný B. Braun 0,9 % nemá žádný vliv na schopnost řídit a obsluhovat stroje.

4.8 Nežádoucí účinky
Žádné nejsou očekávány v případě podávání podle doporučení. Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek



Strana 2 (celkem 5)

4.9 Předávkování

Příznaky
Předávkování Chloridem sodným B. Braun 0,9 % může způsobit hypernatrémii, hyperchlorémii, hyperhydrataci, hyperosmolaritu séra a hyperchloremickou acidózu.

Urgentní léčba, antidota
Okamžité ukončení podávání, podání diuretik s průběžným sledováním hladin elektrolytů séra, úprava elektrolytové a acidobazické dysbalance.

5. FARMAKOLOGICKÉ ÚDAJE

5.1 Farmakodynamické vlastnosti
Farmakoterapeutická skupina: rozpouštědla a ředidla, včetně irigačních roztoků, ATC kód: V07AB

Sodík je hlavním kationem extracelulárního prostoru a spolu s dalšími aniony reguluje jeho objem. Sodík a draslík jsou hlavními mediátory bioelektrických pochodů organismu.

Obsah sodíku a bilance tekutin jsou v organismu vzájemně úzce provázány. Každá změna koncentrace plasmatického sodíku mimo fyziologický rozsah ovlivňuje současně bilanci tekutin v organismu.

Vzestup hladin sodíku znamená současně snížení obsahu volné vody v organismu nezávisle na osmolalitě séra.

Injekční roztok chloridu sodného 0,9 % má stejnou osmolaritu jako plasma. Podání tohoto roztoku vede zejména k doplnění mezibuněčného prostoru, který tvoří asi 2/3 celkového mimobuněčného prostoru. Pouze 1/3 podaného objemu zůstává v cévách. Tudíž je hemodynamický účinek podaného roztoku pouze krátkodobý.
V tubulárním systému je chlorid vyměňován za bikarbonát, čímž se stává součástí udržování acidobazické rovnováhy.

5.2 Farmakokinetické vlastnosti

Ledviny jsou hlavním řídícím článkem pro udržování bilance sodíku, chloridu a tekutin. Spolu s hormonálními kontrolními mechanismy (renin-angiotensin-aldosteronový systém, ADH =
antidiuretický hormon) a předpokládaným natriuretickým hormonem jsou odpovědné za udržování stálosti objemu a složení extracelulárního prostoru.

5.3 Předklinické údaje vztahující se k bezpečnosti

Předklinické údaje získané na základě konvenčních farmakologických studií bezpečnosti, toxicity po opakovaném podávání, genotoxicity, kancerogenního potenciálu a reprodukční toxicity neodhalily žádné zvláštní riziko pro člověka

6. FARMACEUTICKÉ ÚDAJE

6.1 Seznam pomocných látek
Voda pro injekci


Strana 3 (celkem 5)

6.2 Inkompatibility

Při míchání s dalšími léčivými přípravky je třeba zvažovat možné inkompatibility.
6.3 Doba použitelnosti

Neotevřený 3 roky

Po prvním otevření
Léčivý přípravek musí být spotřebován okamžitě po otevření obalu, viz také bod 6.6

Po přípravě hotové směsi k použití
Z mikrobiologického hlediska by měl být přípravek spotřebován okamžitě. Pokud nebyl spotřebován okamžitě, doba a podmínky uchování přípravku před použitím jsou v odpovědnosti uživatele a neměly by přesáhnout 24 hodin při teplotě od 2 do 8 ℃, pokud naředění neproběhlo za kontrolovaných a validovaných aseptických podmínek.
6.4 Zvláštní opatření pro uchovávání
Tento léčivý přípravek nevyžaduje žádné zvláštní podmínky uchovávání.

6.5 Druh obalu a obsah balení

Skleněná láhev s gumovou zátkou o obsahu 50 ml: 1 x 50 ml
Ampule Mini-Plasco (LDPE) o obsahu 10 ml a 20 ml: 20 x 10 ml, 20 x 20 ml
Ampule Mini-Plasco (polypropylen) o obsahu 10 ml a 20 ml: 100 x 10 ml, 100 x 20 ml, 50 x 10 ml,
50 x 20 ml


6.6 Zvláštní opatření pro likvidaci přípravku a pro zacházení s ním
Pro jednorázové použití. Po použití zlikvidujte obal i nepoužitý přípravek.
Všechen nepoužitý přípravek nebo odpad musí být zlikvidován v souladu s místními požadavky. Roztok musí být použit okamžitě po otevření nebo po přípravě hotové směsi.
Používejte pouze čiré a bezbarvé roztoky bez viditelných známek poškození obalu a uzávěru.

7. DRŽITEL ROZHODNUTÍ O REGISTRACI

B. Braun Melsungen AG Carl-Braun Strasse 1
34212 Melsungen
Německo
Telefon: +49/5661/71-0 Fax: +49/5661/71 4567
Poštovní adresa:
B. Braun Melsungen AG 34209 Melsungen, Německo




Strana 4 (celkem 5)

8. REGISTRAČNÍ ČÍSLO(A)

76/847/92-A/C

9. DATUM PRVNÍ REGISTRACE/PRODLOUŽENÍ REGISTRACE
Datum první registrace: 23.12.1992
Datum posledního prodloužení registrace: 21.10.2015

10. DATUM REVIZE TEXTU

28. 4. 2021














































Strana 5 (celkem 5)
