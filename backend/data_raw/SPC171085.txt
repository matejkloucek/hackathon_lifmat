sp. zn. sukls113142/2021

SOUHRN ÚDAJŮ O PŘÍPRAVKU

1. NÁZEV PŘÍPRAVKU

Ibalgin 50 mg/g krém


2. KVALITATIVNÍ A KVANTITATIVNÍ SLOŽENÍ

Jeden gram krému obsahuje ibuprofenum 50 mg.

Pomocné látky se známým účinkem: propylenglykol, methylparaben (E218), propylparaben (E216), cetylstearylalkohol.

Úplný seznam pomocných látek viz bod 6.1.

3. LÉKOVÁ FORMA

Krém
Popis přípravku: téměř bílý krém.


4. KLINICKÉ ÚDAJE
4.1  Terapeutické indikace

Přípravek Ibalgin je indikován k:

Dospělí a dospívající od 12 let:
•  bolestivé stavy při lokalizované osteoartróze kolen a rukou,
•  povrchový zánět žil,
•  léčba mimokloubního revmatizmu (záněty šlach a svalových úponů),
•  léčba poúrazových stavů a následků sportovních úrazů, jako jsou poúrazový zánět šlach, vazů, svalů a kloubů, zhmoždění, podvrtnutí kloubu, otoky, poranění měkkých částí kloubů.
Děti do 12 let:
Vzhledem k nedostatku bezpečnostních údajů přípravek není určen k použití u dětí.

4.2  Dávkování a způsob podání
Dospělí, včetně starších pacientů, a dospívající od 12 let si na postižené místo 3-4krát denně nanášejí 4-10 cm dlouhý proužek krému, který si lehce vtírají do kůže. Při rozsáhlých a bolestivých krevních výronech se může zpočátku místo ošetřené krémem překrýt neprodyšným obvazem. Při silných bolestech je vhodné léčbu doplnit celkovým podáním tablet s obsahem ibuprofenu.

Je nutné si po aplikaci omýt ruce, pokud nejsou místem určeným k léčení.





Strana 1 (celkem 5)


Pacienti s poruchou funkce ledvin a jater
Vzhledem k minimálnímu vstřebávání lokálně podávaného ibuprofenu není potřeba upravovat dávkování.
4.3  Kontraindikace

Hypersenzitivita na ibuprofen nebo na kteroukoli pomocnou látku uvedenou v bodě 6.1.
U pacientů s anamnézou astmatického záchvatu, kopřivky nebo alergické rýmy po podání kyseliny
acetylsalicylové nebo jiných nesteroidních antirevmatik.
Neaplikovat na porušený kožní povrch (otevřené rány nebo kožní onemocnění), nesmí se dostat na sliznice a do očí.
4.4  Zvláštní upozornění a opatření pro použití

Přípravek se nesmí aplikovat na porušený kožní povrch, na sliznice a do očí. Nesmí se užívat perorálně.
Nedoporučuje se současná aplikace jiných lokálně působících látek na stejné místo.
Přípravek obsahuje parabeny. Parabeny mohou u citlivých jedinců způsobit alergické reakce, které mohou být opožděné.
Přípravek obsahuje propylenglykol. Propylenglykol může u citlivých jedinců způsobit podráždění kůže.
Přípravek obsahuje cetylstearylalkohol, který může u citlivých jedinců způsobit místní kožní reakce
(např. kontaktní dermatitidu).

4.5   Interakce s jinými léčivými přípravky a jiné formy interakce

Interakce nejsou známy.

4.6  Fertilita, těhotenství a kojení

I když se ibuprofen vstřebává z krému do systémového oběhu minimálně, v těhotenství a při kojení lze přípravek používat krátkodobě a v opodstatněných indikacích s výjimkou posledního trimestru těhotenství z důvodu možného ovlivnění průběhu porodu.
4.7  Účinky na schopnost řídit a obsluhovat stroje

Přípravek Ibalgin neovlivňuje schopnost řídit nebo obsluhovat stroje.

4.8  Nežádoucí účinky

V následující tabulce jsou shrnuty nežádoucí účinky ibuprofen rozdělené do skupin podle terminologie MedDRA s uvedením frekvence výskytu: velmi časté (≥1/10); časté (≥1/100 až <1/10); méně časté (≥1/1 000 až <1/100); vzácné (≥1/10 000 až < 1/1 000); velmi vzácné (<1/10 000), není známo (z dostupných údajů nelze určit):


MedDRA třídy orgánových systémů
Poruchy kůže a podkožní tkáně
Frekvence
není známo
Nežádoucí účinek
lokální podrážení kůže – např. palčivost, svědění, zarudnutí a kožní erupce*
fotosenzitivní reakce
*k těmto nežádoucím účinkům může dojít u citlivých pacientů



Strana 2 (celkem 5)



Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9  Předávkování

Nebylo pozorováno.
Při náhodném požití většího množství přípravku malým dítětem může dojít k nevolnosti a zvracení. Je vhodné zvracení podpořit nebo vyvolat.


5. FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: nesteroidní protizánětlivá léčiva k lokální aplikaci. ATC kód: M02AA13.

Ibuprofen, derivát kyseliny propionové, je nesteroidní antirevmatikum s dobrým analgetickým, protizánětlivým a antipyretickým účinkem. V nižších dávkách působí analgeticky, ve vyšších
protizánětlivě. Protizánětlivý účinek je dán inhibicí cyklooxygenázy s následnou inhibicí biosyntézy prostaglandinů. Zánět je zmírňován snížením uvolňování mediátorů zánětu z granulocytů, bazofilů a žírných buněk. Ibuprofen snižuje citlivost cév vůči bradykininu a histaminu, ovlivňuje produkci
lymfokinů v T lymfocytech a potlačuje vazodilataci. Tlumí též agregaci krevních destiček.

5.2  Farmakokinetické vlastnosti
Po aplikaci na kůži se ibuprofen dobře vstřebává do podkožních tkání. Maximální hladiny ibuprofenu po topické dávce 250 mg v 5 g krému se pohybovaly kolem průměrné hodnoty 100 ng/ml. To představuje okolo 0,5 % vrcholové koncentrace po srovnatelné perorální dávce ibuprofenu, malá část léčiva proniká do systémové cirkulace.

5.3  Předklinické údaje vztahující se k bezpečnosti

Akutní toxicita: LD50 u myši je při perorálním podání 800 mg/kg a při intraperitoneálním podání 320 mg/kg. LD50 u potkana je při perorálním podání 1 600 mg/kg a při subkutánním podání 1 300 mg/kg. Po lokální aplikaci ibuprofenu u lidí v dávce 250 mg/5g krému dosahovaly maximální hladiny ibuprofenu v krvi 100 ng/ml, což svědčí o bezpečnosti přípravku.
Lokální tolerance: Potenciální iritační účinek ibuprofen krému byl testován na králících a test
senzibilizace kůže byl proveden na morčatech. Bylo potvrzeno, že lokální aplikace ibuprofen krému je bezpečná (byla pozorována minimální iritace po 14 dnech podávání 0,5 g jednou denně po dobu 4 hodin s okluzí) a že Ibalgin není kontaktním alergenem.
Nebyly pozorovány žádné důkazy kancerogenity a mutagenity ibuprofenu u zvířat.




Strana 3 (celkem 5)



6. FARMACEUTICKÉ ÚDAJE

6.1  Seznam pomocných látek

Čípkový základ W 35, střední nasycené triacylglyceroly, cetylstearylalkohol, ethoxylované alkoholyC12-16, monoacylglyceroly nasycených vyšších mastných kyselin, karbomer 980, trolamin, methylparaben (E218), propylparaben (E216), propylenglykol, čištěná voda.

6.2  Inkompatibility

Ibuprofen je kompatibilní s většinou chemických látek. Zvolený krémový základ zajišťuje optimální
biologickou užitkovost. Nedoporučuje se jej ředit nebo míchat s jiným masťovým základem.

6.3  Doba použitelnosti

18 měsíců

6.4  Zvláštní opatření pro uchovávání

Uchovávejte při teplotě do 25 °C. Uchovávejte v dobře uzavřené tubě, aby byl přípravek chráněn před
vlhkostí.

6.5  Druh obalu a obsah balení

Druh obalu: zaslepená hliníková tuba, bílý PP nebo HDPE šroubovací uzávěr s propichovacím hrotem, krabička
Velikost balení: 50 g a 100 g krému

Na trhu nemusí být všechny velikosti baleni.

6.6   Zvláštní opatření pro likvidaci přípravku a pro zacházení s ním

Žádné zvláštní požadavky.

7. DRŽITEL ROZHODNUTÍ O REGISTRACI

do 30.6.2021:
sanofi-aventis, s.r.o., Evropská 846/176a, 160 00 Praha 6, Česká republika
od 1.7.2021:
Opella Healthcare Czech s.r.o., Evropská 846/176a, 160 00 Praha 6, Česká republika

8. REGISTRAČNÍ ČÍSLO

29/562/96-C

9. DATUM PRVNÍ REGISTRACE / PRODLOUŽENÍ REGISTRACE

Datum první registrace: 25.9.1996


Strana 4 (celkem 5)

Datum prodloužení registrace: 12. 9. 2018

10. DATUM REVIZE TEXTU

22. 4. 2021





















































Strana 5 (celkem 5)
