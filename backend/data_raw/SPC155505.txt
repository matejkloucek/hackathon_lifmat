sp.zn. sukls75898/2020
SOUHRN ÚDAJŮ O PŘÍPRAVKU

1.   NÁZEV PŘÍPRAVKU
GAVISCON LIQUID PEPPERMINT 500 mg/267 mg/160 mg perorální suspenze
2.   KVALITATIVNÍ A KVANTITATIVNÍ SLOŽENÍ
10 ml suspenze obsahuje:
Natrii alginas               500,0 mg
Natrii hydrogencarbonas        267,0 mg
Calcii carbonas              160,0 mg
Pomocné látky se známým účinkem:
Jedna dávka 10 ml obsahuje 142,6 mg (6,3 mmol) sodíku.
Přípravek obsahuje methylparaben (E 218) a propylparaben (E 216)

Úplný seznam pomocných látek, viz bod 6.1.

3.   LÉKOVÁ FORMA
Perorální suspenze.

Bílá až krémovitá viskózní suspenze s vůní máty peprné.

4.   KLINICKÉ ÚDAJE
4.1  Terapeutické indikace

Gastro-ezofageální reflux, refluxní ezofagitida, hiátová hernie, pyrosa, kyselé říhání, flatulence spojená se žaludečním refluxem.

4.2  Dávkování a způsob podání
Perorální podání.


Dávkování:
Dospělí a dospívající nad 12 let:

10 – 20 ml (2 – 4 lžičky) po jídle a večer před spaním.
Děti 6 – 12 let:           Podávání pouze na doporučení lékaře.
Dávka: 5 – 10 ml (1 - 2 lžičky) po jídle a večer před spaním.
Děti 2 – 6 let:            Podávání pouze na doporučení lékaře.
Dávka: 5 - 10 ml (1 - 2 lžičky) po jídle a večer před spaním.



1/6

Kojenci:               Nedoporučuje se.

Přípravek se užívá maximálně 4krát denně. Suspenzi před použitím dobře protřepejte.

Zvláštní skupiny pacientů:
Starší pacienti: Není potřeba upravovat dávkování.
Pacienti s poruchou funkce jater: Není potřeba upravovat dávkování.
Pacienti s poruchou funkce ledvin: Opatrnost je potřebná u pacientů, kteří mají doporučenou
dietu s přísně omezeným příjmem soli.
Délka léčby:
Pokud se příznaky zhorší nebo se nezlepší do 7 dnů, je nutné přehodnotit klinický stav pacienta.
4.3  Kontraindikace
Hypersensitivita na léčivé látky nebo na kteroukoli pomocnou látku uvedenou v bodě 6.1.

4.4  Zvláštní upozornění a opatření pro použití
Pokud se příznaky zhorší nebo se nezlepší do 7 dnů, je nutné přehodnotit klinický stav pacienta.
Jedna dávka 10 ml obsahuje 160 mg (1,6 mmol) uhličitanu vápenatého. Je proto potřeba postupovat opatrně při léčení pacientů s hyperkalcemií, nefrokalcinózou a recidivujícími ledvinnými kameny s obsahem vápníku.


Tento léčivý přípravek obsahuje 142,6 mg sodíku v jedné dávce (10 ml), což odpovídá 7,1 % doporučeného maximálního denního příjmu sodíku potravou podle WHO pro dospělého, který činí 2 g sodíku. Maximální denní dávka tohoto přípravku (80 ml) obsahuje 1140,8 mg sodíku, což odpovídá 57 % doporučeného maximálního denního příjmu sodíku potravou podle WHO pro dospělého. Gaviscon je považován za přípravek s vysokým obsahem sodíku. Tuto skutečnost je třeba brát v úvahu při doporučení dodržovat dietu s přísně omezeným příjmem soli, např. v některých případech městnavého srdečního selhání nebo poškození ledvin.

Přípravek obsahuje methylparaben (E 218) a propylparaben (E 216), které mohou způsobit alergické reakce (pravděpodobně zpožděné).

4.5   Interakce s jinými léčivými přípravky a jiné formy interakce
Je potřeba zvážit časový interval 2 hodiny mezi užitím přípravku Gaviscon a podáním jiného léčivého přípravku, zejména tetracyklinů, fluorochinolonů, solí železa, tyroidních hormonů, chlorochinu, estramustinu a bisfosfonátů (disfosfonátů).





2/6

4.6  Fertilita, těhotenství a kojení
Těhotenství:
Klinické studie u více než 500 těhotných žen i velké množství údajů z postmarketingového sledování ukazují, že léčivé látky nemají toxické účinky na plod / novorozence ve smyslu malformací. Gaviscon se může užívat v průběhu těhotenství, pokud je to nutné.
Kojení:
Léčivé látky nemají vliv na novorozence / kojence. Gaviscon se může užívat v období kojení.
Fertilita:
Preklinické zkoušky neodhalily žádné negativní účinky alginátu na plodnost nebo reprodukční schopnost rodičů užívajících Gaviscon či jejich potomků. Klinická data nenaznačují vliv přípravku Gaviscon na plodnost u lidí.
4.7   Účinky na schopnost řídit a obsluhovat stroje
Gaviscon Liquid Peppermint nemá žádný nebo má zanedbatelný vliv na schopnost řídit nebo
obsluhovat stroje.

4.8  Nežádoucí účinky

Nežádoucí účinky jsou rozděleny podle následujících četností výskytu: velmi časté (≥ 1/10)
časté (≥ 1/100 až < 1/10)
méně časté (≥ 1/1000 až < 1/100)
vzácné (≥ 1/10 000 až < 1/1 000)
velmi vzácné (< 1/10 000, včetně jednotlivých hlášených případů) není známo (z dostupných údajů nelze určit)
Poruchy imunitního systému
Velmi vzácné: anafylaktické nebo anafylaktoidní reakce a hypersenzitivní reakce jako urtikárie.
Respirační, hrudní a mediastinální poruchy
Velmi vzácné: respirační projevy hypersenzitivity jako je bronchospasmus.

Hlášení podezření na nežádoucí účinky:
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek.







3/6

4.9  Předávkování
Případné předávkování se léčí symptomaticky. Pacient může mít pocit plného žaludku nebo
plynatosti.


5.   FARMAKOLOGICKÉ VLASTNOSTI
5.1  Farmakodynamické vlastnosti
Farmakoterapeutická skupina: Jiná léčiva pro terapii peptického vředu a refluxní choroby jícnu
ATC kód: A02BX13
Po požití Gaviscon Liquid Peppermint rychle reaguje se žaludeční kyselinou a vytvoří vrstvu gelu kyseliny alginové s pH blízkým neutrálnímu, která plave na povrchu obsahu žaludku a účinně tak brání gastroezofageálnímu refluxu až po dobu 4 hodin. U těžkých případů gastroezofageálního refluxu může dojít k regurgitaci Gavisconem vytvořeného gelu a nikoli obsahu žaludku. Gaviscon tak působí zklidňujícím účinkem.

Přípravek působí rychle a dlouhodobě, nástup zmírnění příznaků refluxu lze pozorovat po 3 –
4 minutách.
5.2  Farmakokinetické vlastnosti
Způsob účinku přípravku Gaviscon Liquid Peppermint je fyzikální a nezávisí na absorpci do systémového oběhu.

Gel vytvořený v kyselém prostředí opouští žaludek až při úplném vyprázdnění. V alkalickém prostředí duodena se rozpouští a nestráven je vylučován stolicí.
5.3  Předklinické údaje vztahující se k bezpečnosti
Výsledky preklinických studií neukázaly skutečnosti, které by zabraňovaly použití přípravku u lidí.


6.   FARMACEUTICKÉ ÚDAJE
6.1  Seznam pomocných látek
Karbomer, methylparaben, propylparaben, dihydrát sodné soli sacharinu, hydroxid sodný, silice máty peprné, čištěná voda
6.2  Inkompatibility
Neuplatňuje se.






4/6

6.3  Doba použitelnosti
3 roky

Doba použitelnosti po prvním otevření: 6 měsíců.
6.4  Zvláštní opatření pro uchovávání
100 a 150 ml: Uchovávejte při teplotě do 25 ᵒC, chraňte před mrazem.
200, 300 a 500 ml: Uchovávejte při teplotě do 30 ᵒC, chraňte před mrazem.

6.5  Druh obalu a obsah balení
Lahvička z hnědého skla, bílý polypropylenový šroubovací uzávěr s LDPE vložkou a červeným kroužkem originality.
Text příbalové informace je natištěn na štítku.

Velikost balení: 100, 150, 200, 300, 500 ml.
Na trhu nemusí být všechny velikosti balení.
6.6  Zvláštní opatření pro likvidaci přípravku
Žádné zvláštní požadavky na likvidaci. Veškerý nepoužitý léčivý přípravek nebo odpad musí být zlikvidován v souladu s místními požadavky.


7.   DRŽITEL ROZHODNUTÍ O REGISTRACI
Reckitt Benckiser (Czech Republic), spol. s r.o.
Vinohradská 2828/151
Praha 3, 130 00
Česká republika


8.   REGISTRAČNÍ ČÍSLO
09/637/00-C


9.   DATUM PRVNÍ REGISTRACE / PRODLOUŽENÍ REGISTRACE
Datum první registrace: 20.12.2000
Datum posledního prodloužení registrace: 7. 1. 2020





5/6

10.  DATUM REVIZE TEXTU
2. 4. 2020

























































6/6
