Sp.zn. sukls319805/2019
SOUHRN ÚDAJŮ O PŘÍPRAVKU


1. NÁZEV PŘÍPRAVKU
Olfen Neo 10 mg/g gel


2. KVALITATIVNÍ A KVANTITATIVNÍ SLOŽENÍ
Jeden g gelu obsahuje diclofenacum jako diclofenacum diethylaminum 11,6 mg, což odpovídá diclofenacum natricum 10 mg.
Pomocné látky se známým účinkem
Jeden g gelu obsahuje 50 mg propylenglykolu (E 1520) a 1 mg vůně (obsahuje 0,15 mg/g benzylalkoholu, citral, citronellol, kumarin, eugenol, farnesol, geraniol, limonen, d-formu a linalol).
Úplný seznam pomocných látek viz bod 6.1.


3. LÉKOVÁ FORMA
Gel
Bílý až téměř bílý homogenní gel.


4. KLINICKÉ ÚDAJE
4.1 Terapeutické indikace Pro dospělé
K lokální symptomatické léčbě bolesti:
- při akutním namožení, podvrtnutí nebo při pohmoždění po tupých poraněních
- měkkých tkání v blízkosti kloubu (např. bursy, šlachy, šlachové pochvy, vazy, svalové úpony a kloubní pouzdra) a při osteoartróze kolenních kloubů a kloubů na prstech rukou
- u epikondylitidy
- při akutní bolesti svalů, např. v oblasti zad.

Pro dospívající od 14 let
Ke krátkodobé léčbě.
K lokální symptomatické léčbě bolesti při akutním namožení, podvrtnutí nebo při pohmoždění po tupých poraněních.

4.2 Dávkování a způsob podání
Dávkování
Dospělí a dospívající od 14 let:
Podle velikosti bolestivého místa, které má být ošetřené, se aplikuje 3 – 4krát denně množství odpovídající velikosti třešně až vlašského ořechu, odpovídající 1 – 4 g gelu (11,6 – 46,4 mg

1

diklofenaku diethylaminu, odpovídající 10 – 40 mg diklofenaku sodného). Toto je dostatečné množství k léčení oblasti 400 – 800 cm².

Maximální denní dávka je 16 g gelu odpovídající 185,6 mg diklofenaku diethylaminu (odpovídající 160 mg diklofenaku sodného).

Délka léčby závisí na symptomech a základním onemocnění. Přípravek Olfen Neo nemá být používán déle než 1 týden bez porady s lékařem.

Pokud se příznaky onemocnění zhorší nebo se nezlepší po 3 - 5 dnech, má se pacient poradit s lékařem.

Zvláštní skupiny pacientů
Starší pacienti:
Není vyžadována úprava dávkování. Vzhledem k potenciálním nežádoucím účinkům mají být starší pacienti pečlivě sledováni.

Pacienti s poruchou funkce ledvin:
Není vyžadováno snížení dávky u pacientů s poruchou funkce ledvin.

Pacienti s poruchou funkce jater:
Není vyžadováno snížení dávky u pacientů s poruchou funkce jater.

Děti a dospívající (mladší 14 let)
Nejsou dostatečné údaje o účinnosti a bezpečnosti přípravku u dětí a dospívajících do 14 let (viz bod 4.3).

Způsob podání Kožní podání.

Gel má být nanesen na postižené části těla v tenké vrstvě a jemně vetřen do kůže. Po aplikaci gelu je třeba si umýt ruce, pokud tyto nejsou ošetřovaným místem.
Před použitím obvazu je třeba gel nechat na kůži několik minut zaschnout (viz bod 4.4).

4.3 Kontraindikace

-  hypersenzitivita na léčivou látku nebo na kteroukoli pomocnou látku uvedenou v bodě 6.1;
-  pacienti s anamnézou hypersenzitivních reakcí, jako je astma, bronchospasmus, kopřivka, akutní rhinitida nebo angioedém, vyvolaných kyselinou acetylsalicylovou nebo jinými nesteroidními protizánětlivými přípravky (NSAID);
-  otevřená poranění, záněty nebo infekce kůže, ekzém nebo sliznice;
-  poslední trimestr těhotenství (viz bod 4.6);
-  děti a dospívající do 14 let.

4.4 Zvláštní upozornění a opatření pro použití

V případě, že je přípravek aplikován na rozsáhlé plochy kůže a používán dlouhodobě, nelze vyloučit možný výskyt systémových nežádoucích účinků (viz SmPC systémových forem diklofenaku).


2

Přípravek Olfen Neo je třeba aplikovat pouze na intaktní, zdravou, neporaněnou kůži.
Přípravek se nesmí dostat do kontaktu s očima nebo ústní sliznicí. Nesmí se užívat perorálně.

Topický diklofenak lze používat s neokluzivní bandáží, ale nemá se používat s neprodyšným okluzivním obvazem (viz bod 5.2).

Pokud je gel používán u akutních stavů, které jsou spojeny se zarudnutím, otokem nebo zánětem kloubů, má se pacient poradit s lékařem; stejně tak u dlouhodobé bolesti kloubů nebo silné bolesti zad, která vyzařuje do nohou a / nebo je spojena s neurologickými příznaky (např. necitlivost, mravenčení).

Pokud se symptomy zhorší nebo se nezlepší do 3 – 5 dnů, má se pacient poradit s lékařem.

Během léčby přípravkem Olfen Neo je u pacientů s astmatem, sennou rýmou, otokem nosní sliznice (tzv. nazálními polypy) nebo chronickou obstrukční plicní nemocí, chronickými
respiračními infekcemi (zejména spojenými se symptomy podobnými senné rýmě) a u pacientů s hypersensitivitou na léky proti bolesti a antirevmatika vyšší riziko vzniku astmatických záchvatů (tzv. analgetické intolerance / analgetického astmatu), lokálního otoku kůže nebo sliznice (tzv.
Quinckeho edém) nebo kopřivky, než u ostatních pacientů léčených přípravkem Olfen Neo.

U těchto pacientů může být přípravek Olfen Neo použit pouze za určitých bezpečnostních
opatření (pohotovostní připravenost) a pod přímým lékařským dohledem. Totéž platí pro pacienty s projevy alergické reakce na jiné látky, např. s kožními reakcemi, svěděním nebo kopřivkou.

Léčba musí být ukončena, jestliže se po aplikaci přípravku Olfen Neo objeví kožní vyrážka.

Během léčby může dojít k výskytu fotosenzitivní reakce na kůži po vystavení slunečnímu záření.

Je třeba učinit preventivní opatření, aby se děti nemohly dostat do kontaktu s oblastmi kůže, na které byl gel aplikován.

Tento léčivý přípravek obsahuje vůni s benzylalkoholem (0,15 mg/g), citralem, citronellolem, kumarinem, eugenolem, farnesolem, geraniolem, limonenem, d-formou a linalolem, které mohou způsobit alergické reakce.
Benzylalkohol může způsobit mírné místní podráždění.


4.5 Interakce s jinými léčivými přípravky a jiné formy interakce

Protože je systémová absorpce diklofenaku při topické aplikaci velmi nízká, jsou interakce velmi nepravděpodobné.

4.6 Fertilita, těhotenství a kojení

Systémová koncentrace diklofenaku je nižší po topickém podání ve srovnání s perorálním
podáním. Se zřetelem na zkušenosti s léčbou NSAID se systémovým účinkem je doporučeno následující:

Těhotenství
Inhibice syntézy prostaglandinů může mít nežádoucí vliv na těhotenství a/nebo embryo / fetální vývoj. Data z epidemiologických studií naznačují zvýšené riziko potratů, kardiálních malformací

3

a gastroschízy po užívání inhibitorů syntézy prostaglandinů na počátku těhotenství. Absolutní riziko kardiovaskulárních malformací se zvýšilo z méně než 1 % na přibližně 1,5 %. Předpokládá se, že se riziko zvyšuje s dávkou a délkou terapie. U zvířat se prokázalo, že podání inhibitorů
syntézy prostaglandinů vede ke zvýšení pre- a postimplantačních ztrát a embryo-fetální letalitě. Navíc byla hlášena zvýšená incidence různých malformací, včetně kardiovaskulárních, po podání inhibitorů syntézy prostaglandinů zvířatům v průběhu organogeneze.

V průběhu prvního a druhého trimestru těhotenství nesmí být diklofenak podán, pokud to není zcela nezbytné. Pokud diklofenak užívají ženy, které chtějí otěhotnět nebo v prvním a druhém trimestru těhotenství, musí být dávka co nejnižší a doba léčby co nejkratší.

Během třetího trimestru těhotenství všechny inhibitory syntézy prostaglandinů mohou vystavovat
•  plod:
-  kardiopulmonální toxicitě (předčasný uzávěr ductus arteriosus a pulmonální hypertenze);
-  renální dysfunkci, která může progredovat v renální selhání s oligohydramnionem;

•  matku a novorozence na konci těhotenství:
-  potenciálnímu prodloužení doby krvácení a antiagregačnímu účinku, který se může vyskytnout dokonce i při velmi nízkých dávkách;
-  inhibici děložních kontrakcí vedoucí k opoždění nebo prodloužení průběhu porodu.
Proto je diklofenak kontraindikován ve třetím trimestru těhotenství. Kojení
Diklofenak prostupuje v malém množství do lidského mateřského mléka. Při aplikaci přípravku
Olfen Neo v terapeutických dávkách se nepředpokládá žádný účinek na kojené dítě. Pro nedostatek kontrolovaných studií u kojících matek může však být přípravek používán v průběhu kojení pouze na základě rozhodnutí lékaře. Přípravek Olfen Neo nesmí být aplikován na prsa
kojící matky, ani na rozsáhlé plochy kůže nebo po dlouhou dobu (viz bod 4.4).

4.7 Účinky na schopnost řídit a obsluhovat stroje

Kožní podání diklofenaku nemá žádný nebo má zanedbatelný vliv na schopnost řídit a obsluhovat stroje.

4.8 Nežádoucí účinky

Nežádoucí účinky uvedené níže jsou rozděleny dle tříd orgánových systémů a frekvence. Frekvence je definována jako: velmi časté (≥ 1/10); časté (≥ 1/100 až < 1/10); méně časté (≥ 1/1 000 až < 1/100); vzácné (≥ 1/10 000 až < 1/1 000); velmi vzácné (< 1/10 000); není známo (z
dostupných údajů nelze určit).

Třídy orgánových systémů podle databáze
Infekce a infestace
Poruchy imunitního systému

Respirační, hrudní a mediastinální poruchy Gastrointestinální poruchy
Poruchy kůže a podkožní tkáně
Nežádoucí účinky a frekvence
velmi vzácné: pustulózní vyrážka
velmi vzácné: hypersenzitivita (včetně kopřivky), angioedém
velmi vzácné: astma
velmi vzácné: gastrointestinální potíže
časté: dermatitida (včetně kontaktní
dermatitidy), vyrážka, erytém, ekzém, svědění méně časté: olupování, dehydratace kůže, edém vzácné: bulózní dermatitida
4

velmi vzácné: fotosenzitivní reakce
není známo: pocit pálení v místě aplikace, suchá kůže

V případě dlouhodobé aplikace gelu na větší plochu kůže nelze vyloučit ani celkové nežádoucí účinky (např. renální, hepatální nebo gastrointestinální nežádoucí účinky, reakce celkové přecitlivělosti). Přestože se vyskytují pravděpodobně po systémovém podání léčiv obsahujících diklofenak, nelze je zcela vyloučit.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické
pracovníky, aby hlásili podezření na nežádoucí účinky na adresu: Státní ústav pro kontrolu léčiv
Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek

4.9 Předávkování
Předávkování je velmi nepravděpodobné z důvodu nízké systémové absorpce topicky aplikovaného diklofenaku.
Pokud je doporučené dávkování významně překročeno, gel má být z kůže odstraněn a kůže se má omýt vodou.
Pokud omylem dojde k požití topického diklofenaku, mohou nastat nežádoucí účinky podobné těm, které byly pozorovány po předávkování systémovým diklofenakem (1 tuba o obsahu 100 g obsahuje 1160 mg diklofenaku diethylaminu, což odpovídá 1000 mg diklofenaku sodného).
V případě náhodného požití přípravku, které by vedlo k významným systémovým nežádoucím účinkům, mají být použita obecná terapeutická opatření běžně používaná k léčbě předávkování NSAID. Je třeba zvážit výplach žaludku a použití aktivního uhlí, zejména v krátkém období po požití.
Specifické antidotum neexistuje.


5. FARMAKOLOGICKÉ VLASTNOSTI

5.1 Farmakodynamické vlastnosti
Farmakoterapeutická skupina: Lokální léčiva k terapii bolestí svalů a kloubů; Nesteroidní protizánětlivá léčiva k lokální aplikaci.

ATC kód: M02AA15

Mechanismus účinku
Diklofenak je silná nesteroidní protizánětlivá léčivá látka. Primárním mechanizmem účinku je inhibice syntézy prostaglandinů prostřednictvím cyklooxygenázy typu 2 (COX-2). V běžných zvířecích experimentálních zánětlivých modelech má diklofenak prokázanou účinnost inhibice


5

syntézy prostaglandinů. U lidí diklofenak snižuje bolest spojenou se zánětem, otoky a horečku. Navíc diklofenak reverzibilně inhibuje ADP a agregaci trombocytů indukovanou kolagenem.

5.2 Farmakokinetické vlastnosti

Absorpce
Množství diklofenaku, které se absorbuje kůží, je úměrné délce kontaktu s kůží a velikosti plochy ošetřované přípravkem Olfen Neo, a závisí jak na celkové aplikované dávce tak na stupni
hydratace kůže. Po topické aplikaci přípravku Olfen Neo na klouby ruky a kolene je léčivá látka absorbována kůží a je detekovatelná v plazmě i v tkáních v různých množstvích, v závislosti na rozsahu difuze pod místem aplikace. Absorpce činí asi 6 % aplikované dávky diklofenaku po
topické aplikaci 2,5 g gelu diklofenaku na 500 cm² kůže, stanoveno na základě měření celkové renální eliminace diklofenaku a jeho hydroxylovaných metabolitů ve srovnání s perorálním
podáním diklofenaku sodného. V důsledku depotního účinku v kůži dochází ke zpožděnému a prodlouženému uvolňování léčivé látky do spodní tkáně a plazmy. Za okluzivních podmínek (10 hodin) může být perkutánní absorpce diklofenaku u dospělých zvýšena třikrát (koncentrace v
séru).

Distribuce
Diklofenak se z 99,7 % váže na plazmatické bílkoviny, zejména na albumin (99,4 %). Plazmatické koncentrace po podání gelu diklofenaku nejsou dostatečné k vysvětlení pozorované terapeutické
účinnosti; pravděpodobně z důvodu přítomnosti významně vyšších koncentrací léčivé látky pod místem aplikace. Vzhledem ke svým vlastnostem (jako je krátký plazmatický poločas, nízká
hodnota pKa, malý distribuční objem, vysoká vazba na proteiny), má diklofenak afinitu k zánětlivé tkáni.
Diklofenak se přednostně distribuuje a přetrvává hluboko v zanícených tkáních, jako jsou klouby, kde se nalézá v koncentracích až 20krát vyšších než v plazmě.

Biotransformace
Biotransformace diklofenaku zahrnuje zčásti glukuronidaci intaktní molekuly, ale hlavně jednorázovou a mnohočetnou hydroxylaci. Výsledkem celého procesu je vytvoření několika fenolových metabolitů diklofenaku, z nichž je většina následně přeměněna na glukuronidové konjugáty. Dva z těchto fenolových metabolitů jsou biologicky aktivní, ale v menší míře než diklofenak.

Eliminace
Celková systémová clearence diklofenaku z plazmy je 263 ± 56 ml/min. Konečný plazmatický poločas je 1 – 2 hodiny. Čtyři z metabolitů včetně dvou aktivních mají také krátký plazmatický
poločas 1 - 3 hodiny. Jeden metabolit, 3'-hydroxy-4'-methoxy diklofenak má delší poločas. Avšak tento metabolit je ve skutečnosti neúčinný. Diklofenak a jeho metabolity jsou vylučovány
převážně močí.

Charakteristiky u pacientů:
Nebyla zjištěna žádná kumulace diklofenaku a jeho metabolitů u pacientů s renální insuficiencí. U pacientů s chronickou hepatitidou nebo nedekompenzovanou cirhózou je kinetika a metabolizmus diklofenaku stejný jako u pacientů bez postižení jater.

5.3 Předklinické údaje vztahující se k bezpečnosti

Předklinická data založená na konvenčních studiích farmakologické bezpečnosti, genotoxicity a karcinogenního potenciálu nevykazují u lidí žádná speciální rizika kromě těch, která již byla
6

popsána v jiných bodech Souhrnu údajů o přípravku. Ve studiích na zvířatech se chronická
toxicita diklofenaku po systémové aplikaci projevila hlavně jako gastrointestinální léze a vředy. Ve 2leté studii toxicity bylo u potkanů léčených diklofenakem pozorováno zvýšení výskytu trombózy srdce závislé na dávce.

Ve studiích na zvířatech týkajících se reprodukční toxicity způsobil systémově podávaný
diklofenak inhibici ovulace u králíků a poškození implantace a časného embryonálního vývoje u potkanů. Diklofenak prodloužil gestaci a dobu porodu. Embryotoxický potenciál diklofenaku byl zkoumán na třech živočišných druzích (potkan, myš, králík). Při hladinách toxických pro matku došlo k úmrtí plodu a zpomalení růstu. Na základě dostupných neklinických údajů je diklofenak považován za neteratogenní. Dávky pod mateřským toxickým prahem neměly žádný vliv na
postnatální vývoj potomstva.

Diklofenak představuje riziko pro vodní prostředí (viz bod 6.6).


6. FARMACEUTICKÉ ÚDAJE

6.1 Seznam pomocných látek

karbomer
kokoyl-oktanodekanoát cetostearylomakrogol tekutý parafin diethylamin isopropylalkohol propylenglykol (E 1520)

vůně (obsahuje citronellol, geraniol, benzylalkohol, linalol, limonen, d-forma, citral, farnesol, kumarin, eugenol)
čištěná voda

6.2 Inkompatibility

Neuplatňuje se.

6.3 Doba použitelnosti

2 roky

6.4 Zvláštní opatření pro uchovávání

Uchovávejte v původní tubě, aby byl přípravek chráněn před světlem.

Tento léčivý přípravek nevyžaduje žádné zvláštní teplotní podmínky uchovávání.


6.5 Druh obalu a obsah balení



7

Gel je balený v hliníkových laminovaných tubách, uzavřených PE těsněním a PP šroubovacími uzávěry, dostupný v těchto velikostech balení: 30 g, 50 g, 60 g, 100 g, 120 g, 150 g v tubě.

Na trhu nemusí být všechny velikosti balení.

6.6 Zvláštní opatření pro likvidaci přípravku a pro zacházení s ním

Tento léčivý přípravek představuje riziko pro prostředí (viz bod 5.3).

Veškerý nepoužitý léčivý přípravek nebo odpad musí být zlikvidován v souladu s místními požadavky.

7. DRŽITEL ROZHODNUTÍ O REGISTRACI

Teva B.V., Swensweg 5, 2031 GA Haarlem, Nizozemsko

8. REGISTRAČNÍ ČÍSLO

29/459/19-C

9. DATUM PRVNÍ REGISTRACE / PRODLOUŽENÍ REGISTRACE

Datum první registrace: 20. 8. 2020

10. DATUM REVIZE TEXTU

20. 8. 2020

























8
