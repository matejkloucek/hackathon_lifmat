sp.zn. sukls28127/2020

SOUHRN ÚDAJŮ O PŘÍPRAVKU

1.   NÁZEV PŘÍPRAVKU

UNASYN 375 mg potahované tablety

2.   KVALITATITNÍ A KVANTITATIVNÍ SLOŽENÍ

Léčivá látka: sultamicillinum 375,0 mg v jedné potahované tabletě. Sultamicilin je prolék, ze kterého po perorálním podání vznikne ampicillinum 220 mg a sulbactamum 147 mg.
Pomocná látka se známým účinkem: monohydrát laktosy, sodík (1,575 mg v jedné tabletě) Úplný seznam pomocných látek viz bod 6.1

3.   LÉKOVÁ FORMA

Slonově bílé až téměř bílé podlouhlé potahované tablety, na jedné straně tablety vyraženo UN-3.


4.   KLINICKÉ ÚDAJE

4.1  Terapeutické indikace
Přípravek Unasyn je indikován u infekcí vyvolaných citlivými mikroorganizmy. Typickou indikací jsou infekční onemocnění horních dýchacích cest, jako je sinusitida, otitis media, tonzilitida; záněty dolních dýchacích cest - pneumonie a bronchitida; záněty močových cest, pyelonefritida; infekční postižení kůže a měkkých tkání, a také gonokokové infekce.

Sultamicilinem lze pokračovat v terapii také u pacientů s terapií započatou sulbaktamem/ampicilinem ve formě injekčního roztoku.
Při předepisování antibiotické léčby mají být dodržována oficiální doporučení pro používání antibiotik
vzhledem k možnosti vzniku bakteriální rezistence.

4.2  Dávkování a způsob podání

Dávkování
Doporučená dávka sultamicilinu pro dospělé nemocné (včetně starších pacientů) je 750 -1500 mg každých 12 hodin. Jak u dospělých, tak i u dětských pacientů se obvykle s léčbou pokračuje ještě 48 hodin po odeznění pyrexie a dalších chorobných příznaků. Léčba obvykle trvá 5-14 dní, ale může být v případě nezbytnosti prodloužena.

Při léčbě nekomplikované kapavky je možné užít v jediné perorální dávce 2,25 gramů sultamicilinu (6 tablet po 375 mg). Jako doprovodný lék může být podán probenecid 1,0 g, který prodlouží účinnou plazmatickou koncentraci ampicilinu a sulbaktamu.

U případů kapavky podezřelých současně ze syfilidy je nezbytné před aplikací sultamicilinu provést vyšetření v zástinu a měsíčně opakovat sérologická vyšetření po dobu minimálně čtyř měsíců.
Pokud je infekce způsobena hemolytickými streptokoky, doporučujeme léčbu v trvání alespoň 10 dní, aby se zabránilo vzniku akutní revmatické horečky nebo glomerulonefritidy.


1/7

Použití u pacientů s poruchou funkce ledvin U pacientů s těžkou poruchou funkce ledvin (clearance kreatininu 30 ml/min) je vylučování ampicilinu a sulbaktamu postiženo shodně, a proto jejich vzájemný poměr v plazmě zůstává konstantní. Dávka sultamicilinu u takových pacientů se podává v delších intervalech, jak je to obvyklé při dávkování ampicilinu samotného.

Použití u dětí
U většiny infekčních onemocnění dětí do 30 kg se podává obvykle 25 – 50 mg/kg/den rozdělených do dvou denních dávek podle závažnosti infekce a rozhodnutí lékaře. Děti s tělesnou hmotností 30 kg a více mohou užívat přípravek v obdobném dávkování jako dospělí. Obvyklá cesta vylučování ampicilinu a sulbaktamu po perorálním podání sultamicilinu je močí. Při rozhodování o dávce sultamicilinu u novorozenců je proto nezbytné vzít v úvahu ještě ne zcela vyvinuté renální funkce.
4. 3  Kontraindikace

Hypersenzitivita na sultamicilin, na jakékoli penicilinové antibiotikum nebo na kteroukoli pomocnou
látku uvedenou v bodě 6.1.
4.4  Zvláštní upozornění a opatření pro použití

Jsou známy případy závažných, eventuálně i fatálních anafylaktických reakcí jako projevu hypersenzitivity během léčby penicilinem. Tyto reakce jsou pravděpodobnější u osob s anamnesticky již známou hypersenzitivitou na penicilin anebo u osob hypersenzitivních na četné antigeny. Existují rovněž zprávy o pacientech s alergií na penicilin v anamnéze, u kterých došlo k závažným reakcím při léčbě cefalosporiny.
Před zahájením léčby penicilinem je třeba důkladně zkoumat, zda se u pacientů nikdy neprojevila hypersenzitivita na peniciliny, cefalosporiny nebo jiné alergeny. Pokud k alergické reakci dojde, je třeba léčbu ihned přerušit a zavést příslušnou terapii.

Při závažné anafylaktické reakci je třeba bezodkladně podat adrenalin. V případě potřeby je vhodné podat kyslík, kortikoidy a zajistit průchodnost dýchacích cest, popřípadě intubovat.

U pacientů léčených ampicilinem/sulbaktamem byly hlášeny závažné kožní reakce, jako jsou toxická epidermální nekrolýza (TEN), Stevensův-Johnsonův syndrom (SJS), exfoliativní dermatitida a erythema multiforme. Pokud se vyskytnou závažné kožní reakce, je třeba léčbu přípravkem okamžitě přerušit a bezodkladně zahájit odpovídající léčbu (viz bod 4.8 - Nežádoucí účinky).

Jako u každého antibiotika je nezbytně nutné trvale sledovat, zda se neobjevují známky přerůstání necitlivých mikroorganismů, včetně hub. Při výskytu superinfekce je třeba podávání léku přerušit a zavést příslušná léčebná opatření.

Téměř u všech antibiotik, včetně sultamicilinu, byly hlášeny případy výskytu průjmu vyvolaného bakterií Clostridium difficile (CDAD - Clostridium difficile associated diarrhea). Závažnost průjmu může kolísat v rozmezí od mírného průjmu až k fatální kolitidě. Léčba antibiotiky vyvolává změny mikrobiální flory tlustého střeva, které umožní přerůstání C difficile.

C. difficile produkuje toxiny A a B, které se podílejí na rozvoji CDAD. Hypertoxin produkující kmeny
C. difficile způsobují zvýšenou morbiditu a mortalitu, protože tyto infekce mohou být odolné vůči antimikrobiální léčbě a mohou vyžadovat kolektomii. CDAD se musí vzít v úvahu u všech pacientů s průjmy vzniklými po podávání antibakterálních přípravků. Pečlivá lékařská anamnéza je nutná vzhledem k tomu, že byly hlášeny případy, kdy se průjem objevil až/více než dva měsíce po podání antibiotik.

Poléková poškození jater, jako cholestatická hepatitida a žloutenka, byla spojena s použitím
ampicilin/sulbaktam. Pacienti mají být poučeni, aby se obrátili na svého lékaře, pokud se u nich rozvinou příznaky jaterního onemocnění.



2/7

Protože infekční mononukleóza je virového původu, nemá se při její léčbě používat ampicilin. U pacientů s infekční mononukleózou, kteří dostávali ampicilin, se ve velkém procentu objevila vyrážka.

Během déletrvající léčby je vhodné pravidelně kontrolovat, zda nedošlo k poruše funkce ledvin, jater či
hemopoetického systému.

Tablety přípravku Unasyn obsahují sodík a laktózu.
Tento léčivý přípravek obsahuje méně než 1 mmol (23 mg) sodíku v jedné tabletě, to znamená, že je
v podstatě „bez sodíku“.

Pacienti se vzácnými dědičnými problémy s intolerancí galaktózy, úplným nedostatkem laktázy nebo malabsorpcí glukózy a galaktózy nemají tento přípravek užívat.
4.5   Interakce s jinými léčivými přípravky a jiné formy interakce

Alopurinol: u pacientů, kteří současně užívají alopurinol a ampicilin, je riziko kožních reakcí zvýšené ve srovnání s pacienty užívajícími ampicilin samostatně.

Antikoagulancia: peniciliny mohou způsobit změnu ve shlukování trombocytů a koagulačních testech. Tyto účinky mohou být aditivní s antikoagulancii.
Bakteriostatické léky (chloramfenikol, erythromycin, sulfonamidy a tetracykliny): bakteriostatické léky mohou rušit baktericidní účinek penicilinů; je nejlepší vyhnout se souběžné léčbě.

Perorální kontraceptiva obsahující estrogen: objevily se případy snížené účinnosti perorálních kontraceptiv u žen užívajících ampicilin, vyúsťující v neplánované těhotenství. Přestože je tento argument slabý, pacientky mají mít možnost užít alternativní nebo doplňkovou antikoncepční metodu během užívání ampicilinu.
Methotrexát: souběžné užívání s peniciliny mělo za následek snížení clearance methotrexátu a následné zvýšení jeho toxicity. Pacienty je třeba pečlivě kontrolovat. Může být nutné dávky leukovorinu zvýšit a podávat po delší dobu.

Nesteroidní protizánětlivé léky (kyselina acetylsalicylová, indometacin, a fenylbutazon): kyselina acetylsalicylová, indometacin a fenylbutazon mohou prodloužit eliminaci penicilinů, což se projevilo zvýšeným poločasem vylučování penicilinů.

Probenecid: současné užívání probenecidu, který zpomaluje renální tubulární sekreci, může vést k vyšším a dlouhodobým hladinám ampicilinu a sulbaktamu v séru, prodlouženému eliminačnímu poločasu a zvýšenému riziku toxicity.
Vliv na laboratorní testy: pokud jsou používány neenzymatické metody pro stanovení cukru v moči (Benedictovo činidlo, Fehlingovo činidlo a Clinitest), mohou vzniknout falešně pozitivní výsledky. Po podání ampicilinu těhotným ženám bylo zaznamenáno přechodné snížení plazmatické koncentrace celkového konjugovaného estriolu, estriol-glukoronidu a estronu a estradiolu. Tento účinek se může projevit při použití přípravku Unasyn.

4.6  Fertilita, těhotenství a kojení
Podávání během těhotenství
Reprodukční studie na zvířatech nepodaly žádný důkaz o narušení fertility nebo poškození plodu způsobených sultamicilinem. Sulbaktam a ampicilin prochází placentární bariérou. Zda je jeho podávání během lidské gravidity bez rizik, nebylo stanoveno. Sultamicilin se má proto během těhotenství podávat pouze pokud očekávaný přínos převáží nad potenciálním rizikem.




3/7

Podávání během kojení
Užívání sultamicilinu během kojení se nedoporučuje. Ampicilin a sulbaktam jsou v nízkých koncentracích vylučovány do mléka. To má být bráno v úvahu u kojených novorozenců, kteří ještě nemají zcela vyvinuty renální funkce. Užívání sultamicilinu u kojících matek může u kojence vést k hypersenzitivitě, průjmu, kandidové infekci a kožní vyrážce.

4.7  Účinky na schopnost řídit a obsluhovat stroje

Je třeba brát v úvahu, že se příležitostně mohou objevit závratě.

4.8  Nežádoucí účinky
Nejčastěji hlášenými nežádoucími účinky sultamicilinu byly: průjem (velmi časté (≥ 1/10)) a nauzea a bolest břicha (časté (≥1/100 až <1/10)). Byly hlášeny závažné hypersenzitivní reakce, včetně závažných kožních reakcí (toxická epidermální nekrolýza a Stevensův-Johnsonův syndrom) (s frekvencí vzácné
≥1/10 000 až < 1000) a anafylaktický šok (frekvence není známo).

Všechny nežádoucí účinky, které se objevily v léčebných studiích s opakovanými dávkami sultamicilinu u dospělých, jsou v tabulce níže seřazeny podle orgánového systému a frekvence výskytu: velmi časté (≥1/10); časté (≥1/100 až <1/10); méně časté (≥1/1 000 až <1/100); vzácné (≥1/10000 až <1/1 000); velmi vzácné (<1/10 000) a není známo.
Dalším účinkům hlášeným z poregistračního podávání odpovídá frekvence výskytu: není známo


Orgánový systém
Infekce a infestace
Nežádoucí účinek
Pseudomembranózní kolitida
Frekvence
Vzácné



Poruchy krve a lymfatického systému






Poruchy imunitního systému


Poruchy metabolismu a výživy
Kandidóza Trombocytopenie

Pancytopenie, prodloužení koagulačního času
Agranulocytóza¹, leukopenie,
neutropenie, hemolytická anemie, anemie, eozinofilie, trombocytopenická purpura¹
Anafylaktická reakce, anafylaktický šok, anafylaktoidní reakce, anafylaktoidní šok
Anorexie
Není známo Méně časté

Není známo Není známo


Není známo


Není známo


Poruchy nervového systému


Srdeční poruchy
Cévní poruchy Respirační, hrudní a
mediastinální poruchy Gastrointestinální poruchy






Poruchy jater a žlučových cest
Bolest hlavy, somnolence Křeče¹, závratě Neurotoxicita
Kounisův syndrom Alergická vaskulitida Dyspnoe

Průjem
Nauzea, bolest břicha Zvracení, glositida¹ Enterokolitida
Melena,sucho v ústech, dysgeuzie, flatulence, hemoragická enterokolitida, stomatitida, změna barvy jazyka Hyperbilirubinemie¹
Méně časté Vzácné
Není známo Není známo Není známo Není známo

Velmí časté Časté
Méně časté Vzácné
Není známo


Méně časté


4/7




Poruchy svalové a kosterní soustavy a pojivové tkáně
Poruchy ledvin a močových
cest
Celkové poruchy a reakce v místě aplikace

Poruchy kůže a podkožní tkáně







Vyšetření
Cholestatická hepatitida, cholestáza¹,
žloutenka, porucha funkce jater (viz bod 4.4)
Artralgie

Tubulointersticiální nefritida¹

Únava

Mukozitida Dermatitida
Stevensův-Johnsonův syndrom, toxická epidermální nekrolýza a erythema multiforme, exfoliativní dermatitida ¹ (viz bod 4.4)
Vyrážka, svědění, angioedém, kopřivka, akutní generalizovaná exanthematózní pustulóza¹
Zvýšená hladina
alaninaminotransferázy, zvýšená hladina aspartátaminotransferázy, abnormální agregace trombocytů¹
Není známo


Není známo Vzácné
Méně časté

Není známo Méně časté Vzácné


Není známo


Není známo
¹ Nežádoucí účinky uvedené kurzívou jsou spojovány s IM/IV podáním ampicilinu a/nebo
sulbactamu/ampicilinu.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek.
4.9  Předávkování

O akutní toxicitě ampicilinu a sulbaktamu u lidí jsou pouze omezené informace. Při předávkování přípravkem lze očekávat takové projevy, které jsou v podstatě prodloužením nežádoucích reakcí, které jsou hlášeny v souvislosti s užíváním přípravku. Má být vzata v úvahu skutečnost, že vysoké mozkomíšní koncentrace beta-laktamových antibiotik mohou mít neurologické účinky, včetně záchvatů. Vzhledem k tomu, že ampicilin i sulbaktam jsou z oběhu vylučovány hemodialýzou, mohou tyto procedury urychlit vylučování léku z organismu, pokud dojde k předávkování u pacientů s poruchou funkce ledvin.


5.   FARMAKOLOGICKÉ VLASTNOSTI

Farmakoterapeutická skupina: antibakteriální léčiva pro systémovou aplikaci, kombinace penicilinů, včetně inhibitorů beta-laktamáz.
ATC kód: J01CR04
5.1  Farmakodynamické vlastnosti

Biochemické studie na izolovaných bezbuněčných bakteriálních systémech ukázaly, že sulbaktam je ireverzibilním inhibitorem většiny významných beta-laktamáz vyskytujících se u mikroorganismů


5/7

rezistentních na penicilin. Zatímco antibakteriální účinek sulbaktamu je omezen hlavně na Neisseriaceae, schopnost sulbaktamu bránit rezistentním mikroorganismům v destrukci penicilinů a cefalosporinů byla potvrzena ve všech studiích s rezistentními kmeny, v nichž sulbaktam působil zřetelně synergicky s peniciliny a cefalosporiny. Vzhledem k vazbě sulbaktamu na bílkoviny vážící penicilin nacházíme u některých citlivých kmenů vyšší vnímavost ke kombinaci než k beta- laktamovému antibiotiku samotnému.

Baktericidní složkou přípravku je ampicilin, který tak jako benzylpenicilin působí u citlivých mikroorganismů ve stadiu aktivní multiplikace inhibici biosyntézy mukopeptidu buněčné stěny.

Přípravek Unasyn účinkuje na široké spektrum grampozitivních a gramnegativních bakterií včetně Staphylococcus aureus i Staphylococcus epidermidis (včetně kmenů rezistentních na penicilin a některých kmenů rezistentních na methicilin); Streptococcus pneumoniae a dalších druhů streptokoků, Enterococcus faecalis, Haemophilus influenzae a Haemophilus parainfluenzae (jak na kmeny na beta- laktamázu pozitivní, tak negativní); Moraxella catarrhalis, anaeroby včetně Bacteroides fragilis a příbuzných druhů, Escherichia coli, druhy Klebsiella, Proteus (indol-pozitivní a indol-negativní), Enterobacter, Citrobacter, dále Morganella morganii, Neisseria meningitidis a Neisseria gonorrhoeae.

5.2  Farmakokinetické vlastnosti

Po perorálním podání je sultamicilin v lidském organismu během vstřebávání hydrolyzován na ampicilin a sulbaktam, jejichž molární poměr v systémovém krevním oběhu je 1:1. Biologická dostupnost perorálně podaného léku činí 80 % stejné dávky sulbaktamu a ampicilinu, podaných intravenózně. Podání po jídle neovlivňuje systémovou biologickou dostupnost sultamicilinu. Maximální sérové hladiny ampicilinu jsou při použití sultamicilinu přibližně dvojnásobné než u stejné dávky ampicilinu podaného perorálně. Poločas eliminace sulbaktamu je u zdravých dobrovolníků asi 45 minut, obdobně pro ampicilin asi jednu hodinu, přičemž 50-75 % obou látek je v nezměněné podobě vylučováno do moči. Eliminační poločasy jsou delší u starších osob a u pacientů s renální poruchou. Renální tubulární sekreci ampicilinu i sulbaktamu snižuje probenecid. Při současném podávání probenecidu a sultamicilinu dojde ke zvýšení krevních hladin ampicilinu a sulbaktamu a prodloužení doby jejich trvání.

5.3  Předklinické údaje vztahující se k bezpečnosti
Zatímco u laboratorních zvířat byla pozorována na dávce a čase závislá reverzibilní glykogenóza, u člověka se rozvoj tohoto jevu při kombinované léčbě ampicilinem/sulbaktamem v terapeutických dávkách a jim odpovídajících plazmatických hladinách dosažených během relativně krátkých časových úseků neočekává.

Dlouhodobé studie na zvířatech hodnotící kancerogenní účinky nebyly prováděny. Jednotlivé složky
sultamicilinu (ampicilin a sulbaktam) byly testovány na mutagenitu s negativním výsledkem.

Reprodukční studie se sultamicilinem, perorálním proléčivem, ze kterého se hydrolýzou in vivo uvolňuje ampicilin a sulbaktam, byly prováděny na myších a potkanech v dávkách převyšujících dávku pro člověka a tyto studie neodhalily žádný důkaz snížení fertility nebo poškození plodu.


6.   FARMACEUTICKÉ ÚDAJE
6.1  Seznam pomocných látek

magnesium-stearát, hyprolosa, monohydrát laktosy, sodná sůl karboxymethylškrobu, kukuřičný škrob, mastek, oxid titaničitý (E171), hypromelosa, makrogol 6000.

6.2  Inkompatibility
Neuplatňuje se.

6/7

6.3  Doba použitelnosti

2 roky

6.4.  Zvláštní opatření pro uchovávání
Uchovávejte při teplotě do 25 °C v původním obalu, aby byl léčivý přípravek chráněn před vlhkostí.
6.5   Druh obalu a obsah balení Al/PVDC-PVC/PVDC blistr, krabička. Velikost balení:
12 potahovaných tablet


6.6   Zvláštní opatření pro likvidaci přípravku a pro zacházení s ním

Veškerý nepoužitý léčivý přípravek nebo odpad musí být zlikvidován v souladu s místními požadavky.

7.     DRŽITEL ROZHODNUTÍ O REGISTRACI

Pfizer spol. s r.o., Stroupežnického 17, 150 00 Praha 5, Česká republika


8.   REGISTRAČNÍ ČÍSLO
15/295/93-C


9.   DATUM PRVNÍ REGISTRACE/PRODLOUŽENÍ REGISTRACE
Datum první registrace: 14.4.1993
Datum posledního prodloužení registrace: 15.6.2011

10.  DATUM REVIZE TEXTU

20. 4. 2020



















7/7
