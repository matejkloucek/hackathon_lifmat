sp.zn. sukls106669/2020
SOUHRN ÚDAJŮ O PŘÍPRAVKU

1.  NÁZEV PŘÍPRAVKU
Psilo-Balsam 10 mg/g gel

2.   KVALITATIVNÍ A KVANTITATIVNÍ SLOŽENÍ
Jeden gram gelu obsahuje diphenhydramini hydrochloridum 10 mg. Úplný seznam pomocných látek viz bod 6.1.
3.  LÉKOVÁ FORMA
Gel
Popis přípravku: čirý, průhledný, chladivý gel
4.  KLINICKÉ ÚDAJE
4.1  Terapeutické indikace
Psilo-Balsam je indikován k léčbě alergických a svědivých projevů na kůži při jejím podráždění způsobeným nadměrným sluněním, štípnutím nebo bodnutím hmyzu, popáleninami prvního stupně, planými neštovicemi a k léčbě jiných svědivých projevů na kůži z různých příčin. Přípravek je určen pro dospělé, dospívající a děti od 2 let.

4.2 Dávkování a způsob podání
Dávkování

Psilo-Balsam se lehce nanese v tenké vrstvě na postiženou kůži a jemně se rozetře. Aplikuje se 2 až 4 krát denně. Psilo-Balsam se nesmí užívat častěji než 3 – 4x denně.
Způsob podání Kožní podání

4.3  Kontraindikace
Hypersenzitivita na léčivou látku nebo na kteroukoli pomocnou látku uvedenou v bodě 6.1. Použití na rozsáhlé plochy těla.
Kombinace s jinými léčivými přípravky obsahujícími difenhydramin. Děti do 2 let.
4.4  Zvláštní upozornění a opatření pro použití
Psilo-Balsam se nesmí aplikovat na odřenou nebo jinak poškozenou pokožku a na
sliznice. Kůže léčená gelem Psilo-Balsam nesmí být vystavena prudkému slunečnímu záření.


4.5  Interakce s jinými léčivými přípravky a jiné formy interakce
Nejsou známy. Nekombinujte s jinými léčivými přípravky obsahujícími difenhydramin.

4.6  Fertilita, těhotenství a kojení
Těhotenství
Údaje o podávání difenhydraminu těhotným ženám nejsou k dispozici.
Používání přípravku Psilo-Balsam v těhotenství se z preventivních důvodů nedoporučuje. Kojení
Údaje o podávání difenhydraminu kojícím ženám nejsou k dispozici.
Používání přípravku Psilo-Balsam v období kojení se z preventivních důvodů nedoporučuje.
1/3

4.7  Účinky na schopnost řídit a obsluhovat stroje
Není pravděpodobné, že by po aplikaci přípravku mohlo dojít ke snížení pozornosti při řízení motorových vozidel nebo při obsluze strojů.

4.8  Nežádoucí účinky
Nežádoucí účinky jsou definovány následovně:
velmi časté (≥1/10),
časté (≥1/100 až <1/10),
méně časté (≥1/1000 až <1/100), vzácné (≥1/10 000 až <1/1000), velmi vzácné (<1/10 000), není známo (z dostupných údajů nelze určit).
Poruchy kůže a podkožní tkáně
Není známo: kožní reakce z přecitlivělosti (ekzém, kontaktní dermatitida).
Při výskytu nežádoucích reakcí (např. ekzém a fotoalergické reakce) musí být používání přípravku ukončeno a pacient má okamžitě navštívit lékaře.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické
pracovníky, aby hlásili podezření na nežádoucí účinky přímo na adresu: Státní ústav pro kontrolu léčiv
Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek

4.9  Předávkování
Dosud  nebyl  žádný  případ intoxikace  nebo  předávkování  přípravkem zaznamenán.
5.  FARMAKOLOGICKÉ VLASTNOSTI

5.1  Farmakodynamické vlastnosti
Farmakoterapeutická skupina: Antihistaminika pro lokální aplikaci; ATC kód: D04AA32

Léčivou látkou přípravku Psilo-Balsam je difenhydramin-hydrochlorid, který patří do skupiny H₁- antihistaminik, potlačuje produkci histaminu a navíc působí i lokálně anesteticky. Při lokální aplikaci má Psilo-Balsam hlavně antiprurigózní a lokálně anestetický účinek, který vede k přerušení alergických projevů. Není vyloučen přímý účinek na periferní receptory.

5.2  Farmakokinetické vlastnosti
Po lokální aplikaci léčivá látka proniká díky své molekulární struktuře neporušenou i porušenou kůží.
Difenhydramin-hydrochlorid je téměř úplně metabolizován v játrech, kde se dealkyluje především na mono- a didemethylfenhydramin a následně se oxiduje na difenylmethoxyacetát. Tento metabolit je vylučován vázaný pravděpodobně na glycin a glutamin.

5.3  Předklinické údaje vztahující se k bezpečnosti Toxikologické údaje při lokální aplikaci léčivé látky nejsou známy.
Hodnoty akutní toxicity difenhydramin-hydrochloridu při perorální aplikaci dosahují u člověka hodnoty 5 mg/kg.


6.  FARMACEUTICKÉ ÚDAJE


2/3

6.1  Seznam pomocných látek
Monohydrát cetylpyridinium-chloridu, ethoxylované monodiacylglyceroly nasycených kyselin C8- 10,kyselina polyakrylová, trometamol, čištěná voda

6.2  Inkompatibility
Nejsou známy.

6.3  Doba použitelnosti
2 roky
Doba použitelnosti po prvním otevření je 1 rok.

6.4  Zvláštní opatření pro uchovávání
Uchovávejte při teplotě do 25° C.

6.5  Druh obalu a obsah balení
Al tuba uvnitř lakovaná s PE šroubovacím uzávěrem, krabička. Velikost balení: 20 g, 50 g
Na trhu nemusí být všechny velikosti balení.
6.6  Zvláštní opatření pro likvidaci přípravku a pro zacházení s ním
Všechen nepoužitý léčivý přípravek nebo odpad musí být zlikvidován v souladu s místními požadavky.

7.  DRŽITEL ROZHODNUTÍ O REGISTRACI
Stada Arzneimittel AG, Stadastrasse 2-18, D-61118 Bad Vilbel, Německo
8.  REGISTRAČNÍ ČÍSLO
24/042/97-C
9. DATUM PRVNÍ REGISTRACE / PRODLOUŽENÍ REGISTRACE
Datum první registrace: 29.1.1997
Datum posledního prodloužení registrace: 23.11.2016
10.  DATUM REVIZE TEXTU
29. 5. 2020






















3/3
