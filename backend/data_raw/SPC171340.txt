sp.zn. sukls100476/2021

SOUHRN ÚDAJŮ O PŘÍPRAVKU


1.  NÁZEV PŘÍPRAVKU

Maalox 35 mg/ml + 40 mg/ml perorální suspenze


2.  KVALITATIVNÍ A KVANTITATIVNÍ SLOŽENÍ
Jedna 250ml lahev perorální suspenze obsahuje:
aluminii hydroxidum       8,75 g (odpovídá aluminii oxidum 5,75 g)
(to je 35 mg v 1 ml suspenze), magnesii hydroxidum      10,0 g
(to je 40 mg v 1 ml suspenze).
Jedna polévková lžíce (odpovídá 15 ml) perorální suspenze obsahuje:
aluminii hydroxidum      525 mg,
magnesii hydroxidum     600 mg.
Pomocná látka se známým účinkem: sorbitol.
Jeden ml perorální suspenze obsahuje 14,28 mg sorbitolu. Úplný seznam pomocných látek viz bod 6.1.

3.  LÉKOVÁ FORMA

Perorální suspenze
Bílá suspenze homogenní po protřepání.


4.  KLINICKÉ ÚDAJE

4.1  Terapeutické indikace
Přípravek Maalox se užívá k léčbě obtíží souvisejících s nadbytkem žaludeční kyseliny, jako jsou pyróza, nadměrné říhání, regurgitace kyselého žaludečního obsahu do úst a bolesti v žaludeční krajině nalačno, dále k léčbě zánětů žaludeční sliznice, zánětů sliznice jícnu a může být součástí léčby žaludečního a dvanácterníkového vředu.

Přípravek Maalox je indikován k léčbě dospělých a dospívajících pacientů od 15 let.
4.2  Dávkování a způsob podání
Dávkování

Dospělí (včetně starších pacientů) a dospívající ve věku od 15 let
Jednotlivá dávka je jedna polévková lžíce (odpovídá 15 ml) perorální suspenze. Suspenze se užívá po jídle a při obtížích.




1

Nesmí se překročit maximální denní dávka 6 polévkových lžic.
Pediatrická populace
Přípravek Maalox není určen pro děti a dospívající ve věku do 15 let. Způsob podání
Perorální podání.
Před použitím je třeba přípravek dobře protřepat.
4.3  Kontraindikace

•   Hypersenzitivita na léčivou látku nebo na kteroukoli pomocnou látku uvedenou v bodě 6.1.
•   Těžká renální insuficience, vzhledem k přítomnosti hořčíku.
4.4  Zvláštní upozornění a opatření pro použití
Hydroxid hlinitý může zapříčinit zácpu a předávkování hořečnatými solemi může způsobit
hypomotilitu střeva; vysoké dávky tohoto přípravku mohou navodit nebo zhoršit střevní obstrukci
a ileus u pacientů s vyšším rizikem, jako jsou např. pacienti s poruchou funkce ledvin, děti mladší 2 let
nebo starší pacienti.
Hydroxid hlinitý se v gastrointestinálním traktu špatně vstřebává, proto jsou u pacientů s normální
funkcí ledvin systémové účinky vzácné. Při nadměrných dávkách, dlouhodobém užívání nebo dokonce i při normálních dávkách u pacientů s dietou zaměřenou na nízký obsah fosforu nebo u dětí mladších
2 let může nastat deplece fosforu (kvůli vazbě fosfátu na hliník) provázená zvýšenou kostní resorpcí a
hyperkalciurií s rizikem osteomalacie. V případě dlouhodobého užívání nebo u pacientů s rizikem
deplece fosforu se doporučuje konzultace s lékařem.

Pacient by měl vyhledat lékaře v případě úbytku hmotnosti, při potížích s polykáním a přetrvávajících abdominálních potížích, při gastrointestinálních poruchách, které se objevily poprvé nebo se nedávno změnily, při selhání ledvin.

U pacientů s poruchou funkce ledvin se plazmatické hladiny hliníku i hořčíku zvyšují. Dlouhodobá expozice vysokým dávkám solí hliníku a hořčíku může u těchto nemocných vést k encefalopatii, demenci, mikrocytární anemii nebo ke zhoršení dialýzou indukované osteomalacie.
Pacienti s poruchou funkce ledvin se mají vyvarovat dlouhodobého užívání antacid.
Užívání hydroxidu hlinitého se nedoporučuje u pacientů s porfyrií, kteří podstupují hemodialýzu.

Jestliže obtíže trvají více než 10 dní nebo se zhorší, měla by se vyšetřit etiologie nemoci a znovu stanovit odpovídající léčba.
Přípravek není určen k dlouhodobému užívání.
Přípravek Maalox obsahuje sorbitol a sodík
Přípravek Maalox obsahuje 14,28 mg sorbitolu v 1 ml. Je nutno vzít v úvahu účinek současně podávaných přípravků s obsahem sorbitolu (nebo fruktosy) a příjem sorbitolu (nebo fruktosy)
potravou. Obsah sorbitolu v léčivých přípravcích pro perorální podání může ovlivnit biologickou
dostupnost jiných současně podávaných léčivých přípravků užívaných perorálně.
Pacienti s hereditární intolerancí fruktosy nemají užívat tento léčivý přípravek.
Tento přípravek obsahuje méně než 1 mmol (23 mg) sodíku v 1 ml, to znamená, že je v podstatě „bez sodíku“.

4.5  Interakce s jinými léčivými přípravky a jiné formy interakce



2

Antacida reagují s některými perorálně užívanými přípravky.
Současné podání s antacidy snižuje gastrointestinální absorpci léčivých přípravků. Jako preventivní
opatření se proto doporučuje užívat antacida s časovým odstupem před nebo po užívání jiných léčivých přípravků.
Kombinace vyžadující zvýšenou opatrnost:
Antacida obsahující hliník mohou zabraňovat správné absorpci jiných léčivých látek, především:
H2 antagonistů, atenololu, bisfosfonátů, cefdiniru, cefpodoximu, chlorochinu, cyklinů, monohydrátu dasatinibu, diflunisalu, digoxinu, dexamethasonu, eltrombopag olaminu, elvitegraviru, ethambutolu, fluorochinolonů, glukokortikoidů, indometacinu, solí železa, izoniazidu, ketokonazolu, levotyroxinu, linkosamidů, metoprololu, nilotinibu, fenothiazinových neuroleptik, penicilaminu, propranololu,
draselné soli raltegraviru, rilpivirinu, riocigvátu, rosuvastatinu, fluoridu sodného a protivirové léčby
kombinací tenofovir-alafenamidfurnarát/emtricitabin/sodná sůl biktegraviru.
.Je doporučeno se vyhnout kombinaci s inhibitory integrázy (dolutegravir, raltegravir, biktegravir)
(doporučené dávkování najdete v jejich Souhrnech údajů o přípravku).
Preventivním opatřením je dodržování časového odstupu mezi užitím jakéhokoliv perorálně podávaného léku a antacidem nejméně dvě hodiny.(u fluorochinolonů čtyři hodiny).
Kombinace, které je nutno brát v úvahu:
Alkalizace moči v důsledku podávání hydroxidu hořečnatého může modifikovat exkreci některých léčiv, a proto byla zaznamenána zvýšená exkrece salicylátů..

Při současném užívání přípravku Maalox a chinidinu může dojít ke zvýšení hladiny chinidinu v séru
a k předávkování chinidinem.
Polystyrensulfonát (kayexalát):
Při současném užívání polystyrensulfonátu (kayexalátu) je zapotřebí opatrnosti kvůli potenciálním rizikům snížené schopnosti resinu vázat draslík, metabolické alkalózy u pacientů se selháním ledvin (hlášeno u hydroxidu hlinitého i hydroxidu hořečnatého) a střevní obstrukce (hlášena u hydroxidu
hlinitého).
Užívání hydroxidu hlinitého a citrátů může mít za následek zvýšenou hladinu hliníku v séru, zejména u pacientů s poruchou funkce ledvin.

4.6  Fertilita, těhotenství a kojení
Těhotenství
Nejsou dostupná spolehlivá data týkající se teratogenity u zvířat. Žádné zvláštní malformace nebo fetotoxické účinky se dosud neobjevily.

Přípravek má být užíván během těhotenství pouze v případě nutnosti a monitorování těhotných žen užívajících přípravek má vyloučit jakékoliv riziko.

Je třeba brát v úvahu přítomnost hliníku a hořčíku, které mohou ovlivnit vyprazdňování.
-  soli hydroxidu hořečnatého mohou vyvolat průjem,
-  soli hliníku vyvolávají zácpu a mohou zhoršit zácpu, která se zpravidla vyskytuje během těhotenství.
Přípravek Maalox se nemá užívat ve vysokých dávkách nebo po dlouhou dobu.
Kojení
Vzhledem k omezené absorpci je možné pokračovat v kojení při užívání kombinace hydroxidu hlinitého a hořečnatých solí, pokud jsou užívány dle doporučení.

4.7  Účinky na schopnost řídit a obsluhovat stroje


3

Přípravek Maalox nemá žádný vliv na schopnost řídit nebo obsluhovat stroje.
4.8  Nežádoucí účinky
Frekvence nežádoucích účinků jsou definovány podle následující konvence:
Velmi časté (≥ 1/10); časté (≥ 1/100 až < 1/10); méně časté (≥ 1/1 000 až < 1/100); vzácné (≥ 1/10 000
až < 1/1 000); velmi vzácné (< 1/10 000), není známo (z dostupných údajů nelze určit). Při dodržení doporučeného dávkování jsou nežádoucí účinky méně časté.
Poruchy imunitního systému
Není známo: hypersenzitivní reakce jako je svědění, kopřivka, angioedém a anafylaktické reakce.

Gastrointestinální poruchy
Méně časté: průjem nebo zácpa (viz bod 4.4). Není známo: bolest břicha.
Poruchy metabolismu a výživy
Velmi vzácné: hypermagnesemie, zaznamenaná rovněž po dlouhodobém podávání hydroxidu
hořečnatého pacientům s poruchou funkce ledvin. Není známo: hypealuminemie.
Hypofosfatemie při nadměrných dávkách, dlouhodobém užívání nebo dokonce i při normálních
dávkách u pacientů s dietou zaměřenou na nízký obsah fosforu nebo u dětí mladších 2 let se může projevit zvýšenou kostní resorpcí, hyperkalciurií a osteomalacií (viz bod 4.4).
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: www.sukl.cz/nahlasit-nezadouci-ucinek
4.9  Předávkování
Při akutním předávkování hydroxidem hlinitým v kombinaci s hořečnatými solemi byly hlášeny příznaky zahrnující průjem, bolest břicha a zvracení.
Vysoké dávky tohoto přípravku mohou u rizikových pacientů navodit nebo zhoršit střevní obstrukci a
ileus (viz bod 4.4).
Hliník a hořčík jsou vylučovány především ledvinami, léčba předávkování zahrnuje rehydrataci a
forsírovanou diurézu. V případě snížené funkce ledvin je nutná hemodialýza nebo peritoneální dialýza.

5.  FARMAKOLOGICKÉ VLASTNOSTI
5.1  Farmakodynamické vlastnosti

Farmakoterapeutická skupina: Antacida, Kombinace a komplexy sloučenin hliníku, vápníku a hořčíku, ATC kód: A02AD.




4

Antacida:
-  působí protektivně na sliznici jícnu a gastroduodena,
-  jsou RTG nekontrastní.

Ve studiích jednotkové dávky pomocí Vatierovy metody in vitro byly zjištěny následující hodnoty:
1.  Celková antacidní kapacita (titrace na pH 1): 44,9 mmol H⁺ iontů
2.  Mechanizmus účinku:
- neutralizační kapacita (zvýšení pH) : 15 %
- pufrovací kapacita (udržení stálého pH) :85 % při pH 1,8
3.  Teoretická protektivní kapacita:
- z pH 1 na pH 2: 26,7 mmol H+ iontů/terapeutickou jednotku
- z pH 1 na pH 3: 33,1 mmol H+ iontů/terapeutickou jednotku
4.  Teoretické množství uvolněné antacidní aktivity: 71,92 % za 30 min.

5.2  Farmakokinetické vlastnosti
Hydroxid hlinitý je pomalu a inkompletně konvertován v žaludku na chlorid hlinitý. Neresorbovaný
vytváří ve střevě nerozpustný fosforečnan hlinitý, který se vylučuje stolicí. Dochází pouze k
zanedbatelné resorpci hliníku a hořčíku, která však může hrát určitou roli při renální insuficienci.
5.3  Předklinické údaje vztahující se k bezpečnosti
Žádné relevantní údaje nejsou k dispozici.


6.  FARMACEUTICKÉ ÚDAJE
6.1  Seznam pomocných látek
Kyselina chlorovodíková 10%, monohydrát kyseliny citronové, silice máty peprné, mannitol,
domifenium-bromid, sodná sůl sacharinu, nekrystalizující sorbitol 70%, čištěná voda.

6.2  Inkompatibility

Neuplatňuje se.
6.3  Doba použitelnosti

3 roky.
Po prvním otevření spotřebujte do 6 měsíců.

6.4  Zvláštní opatření pro uchovávání
Uchovávejte při teplotě do 25 °C, chraňte před mrazem.

6.5  Druh obalu a obsah balení
PET láhev, PP uzávěr s PE fólií, krabička.
Velikost balení: 250 ml.








5

6.6  Zvláštní opatření pro likvidaci přípravku a pro zacházení s ním
Žádné zvláštní požadavky na likvidaci.


7.  DRŽITEL ROZHODNUTÍ O REGISTRACI

do 30. 6. 2021:
sanofi-aventis, s.r.o., Evropská 846/176a, 160 00 Praha 6, Česká republika
od 1. 7. 2021:
Opella Healthcare Czech s.r.o., Evropská 846/176a, 160 00 Praha 6, Česká republika
logo Sanofi

8.  REGISTRAČNÍ ČÍSLO(A)

09/272/92-C

9.  DATUM PRVNÍ REGISTRACE/PRODLOUŽENÍ REGISTRACE
Datum první registrace: 25.5.1991
Datum posledního prodloužení registrace: 30.9.2015

10.  DATUM REVIZE TEXTU

27. 4. 2021




























6
