Sp. zn. sukls294826/2020
SOUHRN ÚDAJŮ O PŘÍPRAVKU


1.  NÁZEV PŘÍPRAVKU

Condrodin 400 mg tvrdé tobolky


2.  KVALITATIVNÍ A KVANTITATIVNÍ SLOŽENÍ

Jedna tvrdá tobolka obsahuje chondroitini natrii sulfas 400 mg.
Úplný seznam pomocných látek viz bod 6.1.


3.  LÉKOVÁ FORMA

Tvrdá tobolka
Tvrdé tobolky s oranžovým víčkem a žlutým tělem obsahují bílý až téměř bílý hygroskopický prášek.


4.  KLINICKÉ ÚDAJE

4.1  Terapeutické indikace

Symptomatická léčba osteoartrózy kolenního a kyčelního kloubu.
4.2  Dávkování a způsob podání

Dávkování 

Dospělí (včetně starších pacientů):
Doporučená dávka přípravku je 800 mg, tedy 2 tobolky jako jedna dávka denně po dobu nejméně tří měsíců.

V závažnějších případech je doporučená dávka 1200 mg, tedy 3 tobolky denně, v prvních 4-6 týdnech léčby a následně 800 mg denně až do skončení tříměsíčního léčebného období. Denní dávku 1200 mg lze užívat jako jednu dávku nebo rozdělit na tři dílčí dávky, tedy 1 tobolku třikrát denně.
Léčba sestává z opakujících se tříměsíčních léčebných období proložených dvěma měsíci bez
užívání (viz bod 5.1).
Pediatrická populace:
Condrodin se nedoporučuje pro děti.
Pacienti s poruchou funkce ledvin:
U pacientů s poruchou funkce ledvin je s chondroitin-sulfátem jen málo zkušeností. Proto je třeba při léčbě těchto pacientů postupovat zvláště obezřetně (viz bod 4.4).
Pacienti s poruchou funkce jater:
U pacientů s poruchou funkce jater nejsou s chondroitin-sulfátem žádné zkušenosti. Proto je třeba při léčbě těchto pacientů postupovat zvláště obezřetně (viz bod 4.4).


1/5

Způsob podání 
Tobolky se nemají kousat, ale spolknout celé s odpovídajícím množstvím tekutiny.
Condrodin lze užívat před jídlem, při jídle i po jídle. Jestliže nějaký jiný lék dříve způsobil
pacientovi podráždění žaludku, doporučuje se tento lék užívat po jídle.

4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1.

4.4  Zvláštní upozornění a opatření pro použití

Pacienti se srdeční chorobou a/nebo s poruchou funkce ledvin:
Velmi vzácně (<1/10 000) může docházet k otokům a/nebo zadržování tekutin. Je to kvůli osmotickému účinku chondroitin-sulfátu.

Pacienti s poruchou funkce jater:
U pacientů s poruchou funkce jater nejsou s chondroitin-sulfátem žádné zkušenosti. Proto je třeba při léčbě těchto pacientů postupovat zvláště obezřetně.
V klinických studiích nebylo pozorováno, že by při doporučeném dávkování chondroitin-sulfát nepříznivě působil na krevní destičky. U potkanů byly pozorovány známky inhibice agregace krevních destiček při podstatně vyšších dávkách (50 mg/kg/den, což odpovídá denní dávce 4000 mg u člověka).  Toto působení je nutné brát v úvahu při souběžném užívání chondroitin- sulfátu s látkami inhibujícími  agregaci krevních destiček, jako je kyselina acetylsalicylová, dipyridamol, klopidogrel a tiklopidin.

Dávkování  souběžně  užívaných  analgetik  je  třeba  pravidelně  revidovat,  jelikož  užívání
chondroitin-sulfátu může snižovat potřebu podávání léků tišících bolest.
Nástup účinku je pomalý a přípravek tedy není vhodný k léčbě akutní bolesti.

4.5  Interakce s jinými léčivými přípravky a jiné formy interakce

Souběžné užívání s léky inhibujícími agregaci destiček – viz bod 4.4.
Vzhledem k tomu, že chondroitin-sulfát patří do stejné glykosaminoglykanové skupiny jako heparin,  ačkoliv neobsahuje ve své struktuře pentasacharid zodpovědný za antikoagulační působení heparinu, v  případě souběžného užívání s kumarinovými antikoagulancii, jako je warfarin, je žádoucí sledovat INR po zahájení a po ukončení užívání chondroitin-sulfátu.

4.6  Fertilita, těhotenství a kojení

Ohledně užívání chondroitin-sulfátu v průběhu těhotenství nebo kojení nejsou žádné zkušenosti.
Proto se přípravek nemá v průběhu těhotenství nebo kojení užívat.

4.7  Účinky na schopnost řídit a obsluhovat stroje

Condrodin nemá žádný nebo má zanedbatelný vliv na schopnost řídit nebo obsluhovat stroje.








2/5

4.8  Nežádoucí účinky


Třídy orgánových systémů dle MedDRA
Gastrointestinální poruchy


Poruchy kůže a podkožní tkáně

Celkové poruchy a reakce v
místě aplikace
Vzácné
(≥1/10 000, <1/1 000)
Gastrointestinální poruchy, bolest v horní části břicha, nauzea, průjem
erytém, dráždivá dermatitida,
papulózní kožní výsev
Velmi vzácné
(<1/10 000)



alergické reakce, kopřivka, ekzém, svědění
otok

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
webové stránky: www.sukl.cz/nahlasit-nezadouci-ucinek
4.9  Předávkování

Bylo hlášeno jedno neúmyslné nebo záměrné předávkování. Pacient požil 80× 800 mg tobolek bez
následků (žádné zvracení, nauzea nebo změny v koncentraci elektrolytů v krvi).

Při testech zkoumajících závažnou nebo dlouhodobou toxicitu nebyly pozorovány žádné známky toxických účinků ani při vysokých dávkách.


5.  FARMAKOLOGICKÉ VLASTNOSTI

5.1  Farmakodynamické vlastnosti

Farmakoterapeutická skupina: jiná nesteroidní protizánětlivá a protirevmatická léčiva, ATC kód:
M01AX25
Léčivá látka v přípravku Condrodin, sodná sůl chondroitin-sulfátu, je polysacharid ze skupiny
glykosaminoglykanů.
Chondroitin-sulfát je jednou z hlavních složek v chrupavce, protože tvoří součást jejího hlavního proteinu, proteoglykanu, který je základem pro mechanické a elastické vlastnosti chrupavky.
Terapeutické účinky chondroitin-sulfátu u pacientů s artrózou jsou založeny na protizánětlivém účinku na buněčné úrovni (in vivo), stimulaci endogenní syntézy proteoglykanů (in vitro) a kyseliny hyaluronové (in vivo) a na snížení katabolické aktivity chondrocytů (in vivo) inhibicí určitých proteolytických enzymů (např. kolagenázy, elastázy, proteoglykanázy, fosfolipázy A2, N-acetyl- glykosaminidázy) (in vitro, in vivo) a také formování dalších látek poškozujících chrupavku (in vitro).

Klinické studie u pacientů s artrózou ukázaly, že léčba chondroitin-sulfátem odstraňuje nebo zlepšuje symptomy artrózy kolen a kyčlí, jako je bolestivost a funkční omezení. Účinek se projeví do 6-8 týdnů a přetrvává 2-3 měsíce po dokončení léčby. Ke krátkodobé úlevě od bolesti má lepší účinnost diklofenak.

3/5

5.2  Farmakokinetické vlastnosti

Absorpce:  Několik  studií  naznačuje,  že  biologická  dostupnost  perorálně  podávaného chondroitin-sulfátu  je  15–24  %.  Deset  procent  vstřebaného  chondroitin-sulfátu  je  v nemetabolizované formě a 90 % jako depolymerizované deriváty s nižší molekulární hmotností. To ukazuje na metabolismus prvního  průchodu  játry.  Vrcholové  plazmatické  koncentrace  je dosaženo přibližně do 4 hodin po perorálně podané dávce.

Distribuce: Osmdesát pět procent chondroitin-sulfátu a jeho depolymerizovaných derivátů v oběhu je vázáno na plazmatické proteiny. Distribuční objem chondroitin-sulfátu je relativně malý (cca 0,3 l/kg). U člověka vykazuje chondroitin-sulfát afinitu ke tkáni kloubů. U potkanů má chondroitin- sulfát afinitu ke tkáni kloubů a také ke stěně tenkého střeva, játrům, mozku a ledvinám.

Biotransformace:  Nejméně  90  %  dávky  chondroitin-sulfátu  je  nejprve  metabolizováno lysozomálními sulfatázami a pak je depolymerizováno hyaluronidázami, β-glukuronidázami a β- N-acetyl-hexosaminidázami. Na depolymerizaci chondroitin-sulfátu se podílejí játra, ledviny a další orgány. Na  metabolické úrovni  nebyly pozorovány  žádné interakce s jinými  léky.  Na metabolismu chondroitin-sulfátu se nepodílejí enzymy cytochromu P450.
Eliminace: Clearance chondroitin-sulfátu je 30,5 ml/min, neboli 0,43 ml/min/kg. Poločas je 5-15 hodin podle nastavení testu. Chondroitin-sulfát a jeho depolymerizované deriváty se primárně eliminují ledvinami.

Linearita: Chondroitin-sulfát má kinetiku prvního stupně až do jediné dávky 3000 mg.
Opakované dávky 800 mg pacientům s artrózou nemění kinetiku chondroitin-sulfátu.
5.3  Předklinické údaje vztahující se k bezpečnosti

Údaje získané na základě studií toxicity (závažné, mírnější a dlouhodobé), mutagenity, genotoxicity, hodnocení kancerogenního potenciálu a reprodukční toxicity chondroitin-sulfátu neodhalily žádné zvláštní riziko pro člověka.

6.  FARMACEUTICKÉ ÚDAJE

6.1  Seznam pomocných látek

Obsah tobolky: magnesium-stearát Obal tobolky:
želatina
oxid titaničitý (E171)
žlutý oxid železitý (E172)
sodná sůl erythrosinu (E127)
červený oxid železitý (E172)

6.2  Inkompatibility

Neuplatňuje se.

6.3  Doba použitelnosti

4 roky



4/5

6.4  Zvláštní opatření pro uchovávání
Uchovávejte při teplotě do 30 ℃. Uchovávejte v původním obalu, aby byl přípravek chráněn před vlhkostí.

6.5  Druh obalu a obsah balení

Al-PVC blistr v krabičce: jedno balení obsahuje 24, 60 nebo 180 tobolek. Hromadné balení se 180 tvrdými tobolkami je tvořeno 3 krabičkami po 60 tobolkách. Na trhu nemusí všechny velikosti balení.

6.6  Zvláštní opatření pro likvidaci přípravku a pro zacházení s ním

Žádné zvláštní požadavky.

7.  DRŽITEL ROZHODNUTÍ O REGISTRACI

LABORATORIO REIG JOFRE, S.A.
Gran Capitán, 10
08970 Sant Joan Despí (Barcelona) Španělsko


8.  REGISTRAČNÍ ČÍSLO

29/042/15-C

9.  DATUM PRVNÍ REGISTRACE/PRODLOUŽENÍ REGISTRACE

Datum první registrace: 28. 1. 2015
Datum posledního prodloužení registrace: 15. 1. 2021


10. DATUM REVIZE TEXTU

18. 2. 2021



















5/5
