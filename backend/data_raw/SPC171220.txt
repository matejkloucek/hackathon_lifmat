Sp. zn. sukls222522/2018
SOUHRN ÚDAJŮ O PŘÍPRAVKU

1.   NÁZEV PŘÍPRAVKU
Alacare 8 mg léčivá náplast

2.  KVALITATIVNÍ A KVANTITATIVNÍ SLOŽENÍ


Jedna léčivá náplast o velikosti 4 cm² obsahuje acidum aminolevulinicum 8 mg (jako acidi aminolevulinici hydrochloridum), 2 mg na cm².
Úplný seznam pomocných látek viz bod 6.1.

3.   LÉKOVÁ FORMA
Léčivá náplast.
Léčivá náplast o velikosti 4 cm² ve tvaru čtverce se zaoblenými rohy tvořená světle hnědou krycí vrstvou, samolepicí matricí a ochrannou fólií, která se před použitím odstraní.


4.   KLINICKÉ ÚDAJE
4.1  Terapeutické indikace

Léčba ložisek aktinické keratózy (AK) mírné až střední intenzity na obličeji a pokožce hlavy (části bez
vlasů).

4.2  Dávkování a způsob podání
Přípravek Alacare má být podáván pouze pod dohledem lékaře, zdravotní sestry nebo jiného zdravotnického pracovníka se zkušeností s používáním fotodynamické terapie.
Dospělí (včetně starších pacientů)
Při léčbě AK fotodynamickou terapií (PDT) s jedním sezením se pacientovi najednou aplikuje až osm náplastí Alacare na osm různých ložisek. Pokud náplast Alacare k ložisku náležitě nepřilne, je možné ji upevnit adhezivní náplastí. Léčivá náplast musí ložisko zcela překrývat.
Náplasti Alacare po čtyřech hodinách odstraňte a ložiska ozařujte zdrojem červeného světla s úzkým spektrem s vlnovou délkou 630 ± 3 nm s celkovou světelnou dávkou 37 J/cm² na povrchu ložiska. Používejte pouze lampy s označením CE vybavené potřebnými filtry a/nebo odrazovými zrcadly, které minimalizují
působení tepla, modrého světla a UV záření. Je důležité zajistit, aby byla aplikována správná světelná dávka. Světelnou dávku určují faktory, jako jsou velikost světelného pole, vzdálenost mezi lampou a povrchem kůže a doba ozařování. Tyto faktory se liší v závislosti na typu lampy, která se má používat v souladu s příručkou pro uživatele. Pacient i obsluhující pracovník se musí řídit bezpečnostními pokyny dodávanými společně se zdrojem světla. Během ozařování musí pacient i obsluhující pracovník používat ochranné brýle odpovídající světelnému spektru lampy.
Neléčenou pokožku v okolí ložiska není potřebné během ozařování chránit. Reakce ložisek se má posoudit tři měsíce po léčbě.

Děti a dospívající
Neexistují žádné zkušenosti s léčbou pacientů mladších 18 let.

4.3  Kontraindikace
Hypersenzitivita na léčivou látku nebo na materiál náplasti.
Předchozí neúspěšná fotodynamická léčba přípravky s obsahem kyseliny 5-aminolevulové. Porfyrie.
Známé fotodermatózy s různým patologickým původem a frekvencí, např. metabolické poruchy, jako je aminoacidurie, idiopatické či imunologické poruchy, např. polymorfní reakce na světlo, genetické poruchy, např. xeroderma pigmentosum, a onemocnění vyvolaná nebo zhoršující se působením slunečního světla,
např. lupus erythematodes nebo pemphigus erythematosus.
4.4  Zvláštní upozornění a opatření pro použití
Přípravek Alacare se nedoporučuje používat k léčbě těhotných žen, pokud to není nezbytně nutné (viz bod 4.6).
Nejsou zkušenosti s použitím přípravku Alacare k léčbě závažné aktinické keratózy (velmi tlustá, červená, šupinatá, ztvrdlá ložiska).
Nejsou zkušenosti s léčbou ložisek AK u pacientů s tmavě hnědou nebo černou pokožkou (typ kožní
senzitivity V nebo VI dle Fitzpatricka).
Před léčbou musí být ukončen jakýkoli typ UV terapie. V rámci obecných opatření je třeba zabránit expozici oblastí léčených ložisek a okolní kůže slunečnímu světlu po dobu přibližně 48 hodin po léčbě.
Úspěch i hodnocení léčby může narušit, pokud jsou léčené oblasti postiženy přítomnými kožními chorobami (zánět kůže, lokalizovaná infekce, psoriáza, ekzém a benigní nebo maligní kožní nádory) či pokud je na nich tetování. S těmito situacemi nejsou zkušenosti.
Současné užívání léčivých přípravků se známým fototoxickým nebo fotoalergickým potenciálem, jako jsou třezalka tečkovaná, griseofulvin, thiazidová diuretika, deriváty sulfonylmočoviny, fenothiaziny,
sulfonamidy, chinolony a tetracykliny, může zvyšovat fototoxickou reakci na fotodynamickou terapii. Je třeba zabránit současnému používání s dalšími léčivými přípravky pro místní použití.
Přípravek Alacare nesmí přijít do přímého kontaktu s okem.
4.5   Interakce s jinými léčivými přípravky a jiné formy interakce

Nebyly provedeny žádné studie interakcí.


4.6  Fertilita, těhotenství a kojení
Těhotenství
Žádné adekvátní údaje o použití kyseliny 5-aminolevulové u těhotných žen nejsou k dispozici. Studie na zvířatech nejsou dostatečné pro posouzení účinků tohoto přípravku v souvislosti s těhotenstvím, vývojem embrya či plodu, průběhem porodu a postnatálním vývojem (viz bod 5.3). Potenciální riziko pro člověka není známo.
Alacare se nesmí během těhotenství používat, pokud to není nezbytně nutné.
Kojení
Není známo, zda se kyselina 5-aminolevulová vylučuje do lidského mateřského mléka. Vylučování kyseliny 5-aminolevulové do mléka zvířat nebylo zkoumáno. Po aplikaci přípravku Alacare se má kojení přerušit na 48 hodin.

Fertilita
Žádné údaje o vlivu kyseliny 5-aminolevulové na fertilitu nejsou k dispozici.

4.7  Účinky na schopnost řídit a obsluhovat stroje
Žádné.

4.8  Nežádoucí účinky
a) Téměř u všech pacientů (99 %) se vyskytují nežádoucí účinky lokalizované v léčeném místě (lokální reakce), které lze připsat toxickým účinkům fotodynamické terapie (fototoxicita). Během aplikace přípravku Alacare a před ozářením léčeného místa dochází u 33 % pacientů k lokální reakci, nejčastěji ke svědění, pálení a erytému. Nejčastěji hlášenými lokálními reakcemi během ozařování jsou erytém, pálení a bolest. Tyto příznaky jsou obvykle mírné až střední intenzity a u 1 % pacientů vyžadují předčasné
ukončení ozařování. Zmírnění uvedených příznaků lze dosáhnout ochlazováním léčeného místa.
Nejčastějšími lokálními reakcemi po léčbě jsou svědění, erytém, strupovitost a kožní exfoliace, přičemž i tyto jsou většinou mírné až střední intenzity a přetrvávají 1 až 2 týdny, výjimečně déle.
Častým (< 10 %) nežádoucím účinkem, který nesouvisí s léčeným místem, je bolest hlavy.
b) Incidence nežádoucích účinků u pacientů léčených přípravkem Alacare je uvedena níže v tabulce. Nežádoucí účinky jsou hlášeny podle tříd orgánových systémů podle MedDRA a frekvence. Frekvence nežádoucích účinů jsou definovány takto: velmi časté (≥1/10), časté (≥1/100 až <1/10), méně časté
(≥1/1 000 až <1/100), vzácné (≥1/10 000 až <1/1 000), velmi vzácné (<1/10 000) a není známo
(z dostupných údajů nelze určit).


Třídy  orgánových  systémů  podle
MedDRA
Celkové  poruchy  a  reakce  v místě
aplikace






Poruchy nervového systému
Frekvence Velmi časté Časté


Méně časté Časté
Nežádoucí účinek

Erytém, exfoliace*, podráždění, bolest, svědení, strup
Krvácení*, deskvamace*, výtok*, diskomfort, eroze*, hyper-
/hypopigmentace*, edém*, reakce*, otok*, puchýřky*
Popálenina*, změna barvy*, exkoriace*, zánět*, vřed* Bolest hlavy

Infekce a infestace


Psychiatrické poruchy
Časté
Méně časté Méně časté
Pustuly v místě aplikace* Pyodermie,   infekce   v místě aplikace*
Citové rozrušení

Respirační,  hrudní  a  mediastinální
poruchy
Poruchy kůže a podkožní tkáně
Méně časté Méně časté
Epistaxe

Kožní diskolorace

Vyšetření
Méně časté
Zvýšené hladiny alaninaminotransferázy
*Reakce v místě aplikace, které se vyskytly pouze v průběhu léčby a/nebo po léčbě, jejíž součástí bylo ozařování.
Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili
podezření na nežádoucí účinky na adresu: Státní ústav pro kontrolu léčiv, Šrobárova 48, 100 41 Praha 10,
webové stránky: www.sukl.cz/nahlasit-nezadouci-ucinek.
4.9  Předávkování

Žádný případ předávkování nebyl hlášen. Reakce v léčeném místě však mohou být intenzivnější, pokud se náplasti Alacare aplikují po dobu výrazně přesahující 4 hodiny anebo pokud je použita výrazně vyšší
světelná dávka než doporučená dávka 37 J/cm².

5.   FARMAKOLOGICKÉ VLASTNOSTI
5.1  Farmakodynamické vlastnosti

Farmakoterapeutická skupina:
Senzitizéry používané při fotodynamické terapii/radioterapii, ATC kód: L01XD04

Mechanismus účinku:
Po místní aplikaci kyseliny 5-aminolevulové se její metabolit protoporfyrin IX (PPIX) akumuluje intracelulárně v léčeném ložisku aktinické keratózy. Intracelulární PPIX je fotoaktivní fluoreskující sloučenina, po jejíž aktivaci světlem za přítomnosti kyslíku dochází k tvorbě singletového kyslíku, který způsobuje poškození buněčných kompartmentů v cílových buňkách vystavených působení světla, zejména mitochondrií.
V klinické studii u 12 pacientů s aktinickou keratózou s malými až středně velkými ložisky AK na pokožce hlavy a/nebo obličeji byla specifická fluorescence PPIX vyvolaná přípravkem Alacare vyšší v ložiscích AK než v normální kůži a zvyšovala se s délkou působení přípravku Alacare. Nicméně prodloužení intervalu aplikace nad 4 hodiny nevedlo k vyšší fluorescenci PPIX bezprostředně po odstranění náplasti. Fluorescence dosáhla maxima 6 hodin po odstranění náplasti a nevrátila se na výchozí hodnotu po dobu až 48 hodin po odstranění náplasti.
Klinická účinnost a bezpečnost
Účinnost přípravku Alacare byla studována ve dvou randomizovaných, placebem kontrolovaných klinických studiích. Do studie č. 1, která byla pro pozorovatele zaslepená, bylo zařazeno 107 pacientů a doba následného sledování byla 6, 9 a 12 měsíců. Všichni pacienti měli minimálně 3 malá až středně velká ložiska aktinické keratózy na pokožce hlavy a/nebo obličeji. Přípravek Alacare byl na ložiska AK aplikován po dobu 4 hodin bez předchozí přípravy ložiska, načež byla ložiska ozářena červeným světlem při λ 630 ± 3 nm (37 J/cm²).
Ve studii č. 2, do které bylo zařazeno 349 pacientů, byla PDT při použití přípravku Alacare ve stejném režimu, jaký je popsán výše, srovnávána s kryochirurgií a placebovou PDT. Léčba přípravkem Alacare a léčba placebem byly pro pozorovatele zaslepené, kryochirurgie byla nezaslepená.
Tabulka 2. Výsledky hlavních klinických studií

Studie Léčba N
Reagující   pacient   v
týdnu 12*
Pacient bez rekurence 6 měsíců
9 měsíců
12 měsíců
1
Placebo 33
6 %


0 %

Alacare 66
62 %


75 %
60 %
52 %
2
Placebo 48
15 %


86 %
86 %
86 %

Alacare 144
64 %


87 %
78 %
73 %

Kryochirurgie 139
53 %


84 %
75 %
71 %
*Definovaný jako pacient s úplným vymizením všech ložisek
5.2  Farmakokinetické vlastnosti
Farmakokinetické údaje z klinické studie u pacientů s lehkou až středně těžkou aktinickou keratózou na pokožce hlavy a/nebo obličeji, kterým bylo po dobu 4 hodin aplikováno 8 náplastí Alacare, vykazovaly výchozí korigovanou koncentraci Cmax 19,707 µg/l a hodnotu AUC0-24 na úrovni 137,627 µg*h/l systémové exogenní kyseliny 5-aminolevulové. Hodnoty Tmax byly dosaženy po 4 hodinách. Vylučování 5-ALA močí během prvních 12 hodin po aplikaci bylo nízké. Maximální míra vylučování byla 2,06 % celkové dávky, střední hodnota byla 1,39 %.
PPIX nebyl zjištěn v žádném ze vzorků plasmy.

5.3  Předklinické údaje vztahující se k bezpečnosti
Předklinické studie všeobecné toxicity a studie genotoxicity za přítomnosti fotoaktivace nebo při její absenci neodhalily potenciální riziko pro člověka. S kyselinou 5-aminolevulovou nebyly provedeny konvenční studie kancerogenity. Studie udávané v literatuře neodhalují kancerogenní potenciál. Studie týkající se vývoje embrya a plodu neodhaluje škodlivý účinek. Jiné studie týkající se reprodukční funkce nebyly provedeny.

6.   FARMACEUTICKÉ ÚDAJE
6.1  Seznam pomocných látek

Náplasti:    Adhezivní akrylátový kopolymer 387-2052 Krycí vrstva:  Polyesterová vrstevnatá fólie
Ochranná folie: Silikonizovaná pegoterátová fólie, která se před použitím odstraní.

6.2  Inkompatibility
Neuplatňuje se.
6.3  Doba použitelnosti

3 roky.
Doba použitelnosti po prvním otevření je 3 měsíce.

6.4  Zvláštní opatření pro uchovávání
Po otevření uchovávejte náplast v sáčku.

6.5  Druh obalu a obsah balení
4 léčivé náplasti uzavřené v ochranném sáčku složeném ze čtyř vrstev: papír (vnější vrstva), LDPE, hliník, ethylenový kopolymer (vnitřní vrstva).
Balení obsahuje 4 nebo 8 léčivých náplastí (v 1 nebo 2 ochranných sáčcích) v krabičce. Na trhu nemusí být všechny velikosti balení.

6.6  Zvláštní opatření pro likvidaci přípravku
Použitá náplast se po odstranění má složit na polovinu adhezivní stranou dovnitř, tak aby adhezivum nezůstalo odkryté, a poté bezpečně zlikvidovat.

7.   DRŽITEL ROZHODNUTÍ O REGISTRACI
photonamic GmbH & Co. KG Eggerstedter Weg 12
25421 Pinneberg
Německo

8.   REGISTRAČNÍ ČÍSLO

46/181/14-C

9.   DATUM PRVNÍ REGISTRACE/PRODLOUŽENÍ REGISTRACE
Datum první registrace: 21. 05. 2014
Datum posledního prodloužení registrace: 3. 7. 2020


10.  DATUM REVIZE TEXTU

27. 4. 2021
