sp.zn.sukls168273/2020
SOUHRN ÚDAJŮ O PŘÍPRAVKU

1.  NÁZEV PŘÍPRAVKU

Solvolan 3 mg/ml sirup


2.  KVALITATIVNÍ A KVANTITATIVNÍ SLOŽENÍ

Jeden ml sirupu obsahuje ambroxoli hydrochloridum 3 mg, což odpovídá 2,74 mg ambroxolu.
5 ml sirupu (jedna odměrka) obsahuje ambroxoli hydrochloridum 15 mg, což odpovídá 13,68 mg
ambroxolu.

Pomocné látky se známým účinkem
-   sorbitol (E 420): 288 mg/ml
-   ethanol: 0,44 mg/ml
-   natrium-benzoát: 1 mg/ml

Úplný seznam pomocných látek viz bod 6.1.

3.  LÉKOVÁ FORMA

Sirup.

Bezbarvý až lehce nažloutlý roztok s příjemnou vůní po malinách.


4.  KLINICKÉ ÚDAJE

4.1  Terapeutické indikace

Solvolan je indikován k léčbě akutních a chronických onemocnění dýchacího traktu doprovázených kašlem a zhoršeným vykašláváním viskózního hlenu, jako je akutní tracheobronchitida, pneumonie, chronická bronchitida, astma, emfyzém, bronchiektázie.
Vykašlávání po vyšetření průdušek.
4.2  Dávkování a způsob podání

Dávkování

Dávkování je třeba přizpůsobit věku pacienta a jeho potřebám. Přípravek se obvykle dávkuje následovně:


Věk
Dospělí a dospívající starší 14 let Děti a dospívající ve věku 5-14 let Děti ve věku 2-5 let
Děti ve věku 1-2 roky
* Při dlouhodobé léčbě (více než 10 dní)
Dávkování
1* - 2 odměrky 3x denně 1 odměrka 2-3x denně
½ odměrky 3x denně
½ odměrky 2x denně

Způsob podání
K odměření správné dávky je třeba používat odměrku. Jedna odměrka obsahuje 5 ml sirupu. Sirup se má podávat po jídle.

4.3  Kontraindikace

Hypersenzitivita na léčivou látku nebo na kteroukoli pomocnou látku uvedenou v bodě 6.1.

4.4  Zvláštní upozornění a opatření pro použití
Při léčbě přípravkem Solvolan mají pacienti pít větší množství tekutin než obvykle.

Byla  zaznamenána  hlášení  závažných  kožních  reakcí  souvisejících  s  podáním  ambroxol- hydrochloridu, jako je například erythema multiforme, Stevensův-Johnsonův syndrom (SJS)/toxická epidermální nekrolýza (TEN) a akutní generalizovaná exantematózní pustulóza (AGEP). Pokud se objeví symptomy nebo příznaky progresivní kožní vyrážky (někdy ve formě puchýřů nebo slizničních lézí), je nutno neprodleně ukončit podávání ambroxol-hydrochloridu a vyhledat lékařskou pomoc.

Ambroxol-hydrochlorid má být podáván s opatrností při porušené bronchomotorice a nadměrně zvýšené sekreci hlenu, a to vzhledem k možnosti hromadění sekretu.
U pacientů s astmatem může ambroxol zpočátku zhoršit kašel. Přípravek nemá být užíván krátce před spaním.

Ambroxol má být užíván s opatrností u pacientů s anamnézou peptických vředů, protože mukolytika mohou narušit žaludeční mukózní bariéru. Opatrnost je také nutná u pacientů s akutní vředovou chorobou gastrointestinálního traktu.

Opatrnost je třeba u pacientů s histaminovou intolerancí. U těchto pacientů je třeba se vyhnout dlouhodobému užívání, protože ambroxol ovlivňuje metabolismus histaminu, což může vést k příznakům intolerance (např. bolesti hlavy, rýma, svědění).
Porucha funkce jater a ledvin
V případě poruchy funkce ledvin nebo těžké poruchy funkce jater může být přípravek Solvolan užíván jen po konzultaci s lékařem. Tak jako i u jiné léčby podléhající jaternímu metabolismu, která je následována renální eliminací, se může očekávat akumulace metabolitů ambroxol-hydrochloridu v játrech v případě těžké ledvinové nedostatečnosti.

Solvolan sirup obsahuje sorbitol, ethanol, natrium-benzoát a sodík
Tento přípravek obsahuje 1 440 mg sorbitolu v 5 ml sirupu. Je nutno vzít v úvahu aditivní účinek souběžně podávaných přípravků s obsahem sorbitolu (nebo fruktosy) a příjem sorbitolu (nebo fruktosy) potravou. Obsah sorbitolu v léčivých přípravcích pro perorální podání může ovlivnit biologickou dostupnost jiných současně podávaných léčivých přípravků užívaných perorálně.
Pacienti s hereditární intolerancí fruktosy (HIF) nemají užívat tento léčivý přípravek..

Tento léčivý přípravek obsahuje 2,2 mg alkoholu (ethanolu) v 5 ml sirupu, což odpovídá množství v méně než 1 ml piva nebo 1 ml vína. Takto malé množství alkoholu v tomto léčivém přípravku nemá žádné znatelné účinky.
Tento léčivý přípravek obsahuje 5 mg natrium-benzoátu v 5 ml sirupu, což odpovídá 1 mg/ml. Zvýšení hladiny bilirubinu v krvi po jeho uvolnění z albuminu může zesílit novorozenecký ikterus, který se může vyvinout do kernikteru (ložiska nekonjugovaného bilirubinu v mozkové tkáni).
Tento léčivý přípravek obsahuje méně než 1 mmol (23 mg) sodíku v jedné 5ml dávce, to znamená, že
je v podstatě „bez sodíku“.

4.5  Interakce s jinými léčivými přípravky a jiné formy interakce
Nebyly hlášeny žádné klinicky závažné nežádoucí interakce s jinými léčivými přípravky.

Podávání ambroxolu a látek tlumících kašel (antitusika) může vést ke zvýšenému riziku hromadění hlenu a potlačení reflexu kašle. Souběžná léčba má být proto pečlivě zvážena.

Podávání ambroxolu společně s některými antibiotiky (amoxicilin, cefuroxim, erytromycin) vede k zvýšení koncentrace antibiotik v plicní tkáni. Klinický význam tohoto nálezu není znám, ale může být prospěšný pro pacienty, kteří dostávají antibiotika z důvodu plicní infekce.

4.6  Fertilita, těhotenství a kojení

Těhotenství
Ambroxol-hydrochlorid prochází placentární bariérou. Studie na zvířatech nenasvědčují přímým nebo nepřímým škodlivým účinkům, pokud se týká těhotenství, vývoje embrya a plodu, porodu nebo postnatálního vývoje. Rozsáhlé klinické zkušenosti po 28. týdnu těhotenství neodhalily žádný důkaz škodlivých účinků pro plod.
Přesto mají být dodržovány obecné zásady užívání léků během těhotenství. Zvláště v 1. trimestru není užívání přípravku Solvolan doporučeno.
Kojení
Nejsou k dispozici žádné údaje o přechodu ambroxol-hydrochloridu do mateřského mléka. Vzhledem k tomu, že nejsou k dispozici dostatečné údaje, nedoporučuje se užití přípravku Solvolan u kojících matek.
Fertilita
Preklinické studie nenaznačují přímé nebo nepřímé škodlivé účinky ambroxolu na fertilitu.

4.7  Účinky na schopnost řídit a obsluhovat stroje
Nejsou důkazy o ovlivnění schopnosti řídit motorová vozidla a obsluhovat stroje. Studie vlivu na schopnost řídit motorová vozidla a obsluhovat stroje nebyly provedeny.

4.8  Nežádoucí účinky

Nežádoucí účinky, které se mohou vyskytnout během léčby ambroxol-hydrochloridem, jsou řazeny
podle četnosti do následujících skupin:
-   velmi časté (≥1/10),
-   časté (≥1/100 až <1/10),
-   méně časté (≥1/1 000 až <1/100),
-   vzácné (≥1/10 000 až <1/1 000),
-   velmi vzácné (<1/10 000),
-   není známo (z dostupných údajů nelze určit).
V každé skupině četnosti jsou nežádoucí účinky seřazeny podle klesající závažnosti. Četnost nežádoucích účinků řazená podle jednotlivých orgánových systémů:
Třída orgánových systémů            Četnost nežádoucích účinků






Poruchy imunitního systému
Časté
(≥1/100 až
<1/10)
Méně časté (≥1/1 000
až
<1/100)
Vzácné
(≥1/10 000
až
<1/1 000)

hypersenzit
ivní reakce
Velmi
vzácné
(<1/10 00
0)
Není známo
(z dostupných údajů  nelze určit)

anafylaktické
reakce  včetně anafylaktickéh o    šoku,
angioedému


Poruchy nervového systému




Respirační,   hrudní   a mediastinální poruchy Gastrointestinální poruchy






Poruchy kůže a podkožní tkáně














Poruchy ledvin a močových
cest

dysgeuzie (např.
změny chuti), bolest hlavy faryngeální hypestezie nauzea,
orální
hypestezie








zvracení, průjem, dyspepsie
,  bolest břicha, sucho  v ústech






rinorea

zácpa






vyrážka, kopřivka














dysurie
a pruritu





sucho v krku








závažné nežádoucí
kožní  reakce (včetně erythema multiforme, Stevensova- Johnsonova syndromu/toxi cké
epidermální nekrolýzy
a akutní generalizované exantematózní pustulózy)


Celkové poruchy a reakce v místě aplikace
únava

Pokud se vyskytnou závažné nežádoucí účinky, musí se léčba přerušit. Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:
Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek

4.9  Předávkování
Případy předávkování nebyly hlášeny. Není známo specifické antidotum.
Pokud dojde k požití většího množství sirupu, je třeba zahájit symptomatickou léčbu.

5.  FARMAKOLOGICKÉ VLASTNOSTI
5.1  Farmakodynamické vlastnosti

Farmakoterapeutická skupina: Expektorancia, kromě kombinací s antitusiky, mukolytika.
ATC kód: R05CB06.
Ambroxol-hydrochlorid stimuluje funkci seromukózních bronchiálních žláz, buněk Clara, pneumocytů
II a řasinkového epitelu. Normalizuje fyzikálně-chemické vlastnosti bronchiálního hlenu, zvyšuje tvorbu a vylučování povrchově aktivní látky a zlepšuje činnost epiteliálních cilií. Tímto způsobem zlepšuje otevírání periferní části plic, snižuje adhezivitu a zlepšuje přenos hlenu a alveolárně- bronchiální clearance. Výše uvedené účinky vedou ke snadnějšímu vykašlávání a snížení dráždění ke kašli, omezení dušnosti, zlepšení funkce plic a zvýšené odolnosti vůči respiračním onemocněním. Nástup účinku ambroxol-hydrochloridu nastává již po 30 minutách a účinek obvykle přetrvává od 6 do 12 hodin. Maximální klinický účinek nastává po 3 dnech.
V literatuře se také uvádí, že ambroxol-hydrochlorid stimuluje antiproteázové aktivity a beta- adrenergní účinky, ovlivňuje fagocytární aktivitu alveolárních makrofágů, inhibuje tvorbu interleukinu 1 a tumor nekrotizujícího faktoru lidských monocytů, má urikosurický účinek, přispívá ke snížení bronchomotorické hyperreaktivity a má silný antioxidační účinek.

5.2  Farmakokinetické vlastnosti

Absorpce
Ambroxol-hydrochlorid se po perorálním podání rychle a kompletně absorbuje. Absorpce po požití
forem s prodlouženým uvolňováním je dobrá i v případě, je-li přípravek užit po jídle.
Po požití 30 mg ambroxol-hydrochloridu je dosaženo maximální koncentrace v krevním séru (88,8 µg/ml) zhruba během 2 hodin. Absolutní biologická dostupnost je 70 až 80 %; biologická dostupnost forem s prodlouženým uvolňováním je 85 až 95 %.
Distribuce
Po absorpci je ambroxol-hydrochlorid rychle distribuován v těle, okolo 90 % se váže na sérové bílkoviny.

Biotransformace
Ambroxol-hydrochlorid je metabolizován v játrech, okolo 30 % při prvním průchodu játry. Hlavními metabolity první fáze jsou 6,8-dibrom-3-(trans-4-hydroxycyklohexyl)-1,2,3,4 tetrahydrochinazolin a kyselina 3,5-dibrom-antranilová. Ve druhé fázi metabolismu nastává glukuronidace metabolitů a léčivé látky; metabolity jsou biologicky neúčinné.
Eliminace
Ambroxol-hydrochlorid se vylučuje ledvinami, primárně ve formě metabolitů, a pouze 5 až 6 % zůstává beze změny. Vylučování probíhá ve dvou fázích: poločas alfa je 1,3 hodiny, poločas beta 8,8 hodin. Renální clearance ambroxol-hydrochloridu je zhruba 0,88 ml/s.

5.3  Předklinické údaje vztahující se k bezpečnosti
Výsledky studií akutní toxicity na laboratorních zvířatech prokázaly, že ambroxol-hydrochlorid je prakticky netoxická látka. LD₅₀ po perorálním podání překročila 2 g/kg. Účinky na centrální nervový systém se zpomalením růstu hmotnosti a se zvýšením aktivity jaterních enzymů byly vyvolány při dlouhodobém podávání ambroxol-hydrochloridu v dávkách několik set krát vyšších, než jsou léčebné dávky užívané u lidí.
U zvířat přechází ambroxol-hydrochlorid placentární bariéru a proniká k plodu. Ve studiích na zvířatech byla radioaktivita v plodu detekována již po 15 minutách po intravenózním podání radioaktivního ambroxol-hydrochloridu. Koncentrace ambroxol-hydrochloridu v séru byly vyšší u plodu a dokonce třikrát vyšší u dlouhodobých infuzí.
Kromě zpomalení hmotnostních přírůstků pozorovaných u potomstva samic laboratorních zvířat, které

dostávaly ambroxol-hydrochlorid ve druhé fázi březosti nebo při laktaci, nebyl zjištěn žádný vliv na reprodukční schopnost.
Nejsou k dispozici data o možném mutagenním či karcinogenním účinku této léčivé látky.


6.  FARMACEUTICKÉ ÚDAJE
6.1  Seznam pomocných látek

Krystalizující sorbitol 70% (E 420)
Glycerol (E 422) Natrium-cyklamát Natrium-benzoát (E 211)
Monohydrát kyseliny citronové Malinové aroma (ethanol)
Čištěná voda
6.2  Inkompatibility

Neuplatňuje se.

6.3  Doba použitelnosti
3 roky
Doba použitelnosti po otevření: 3 měsíce.

6.4  Zvláštní opatření pro uchovávání
Uchovávejte při teplotě do 25 °C.
Uchovávejte lahvičku v krabičce, aby byl přípravek chráněn před světlem.

6.5  Druh obalu a obsah balení

Lahvička z hnědého skla (Ph. Eur. typ III), šroubovací plastový uzávěr, plastová lžička (odměrka)
s označením ½ odměrky (polypropylen), krabička
Velikost balení: 100 ml

6.6  Zvláštní opatření pro likvidaci přípravku
Veškerý nepoužitý léčivý přípravek nebo odpad musí být zlikvidován v souladu s místními požadavky.


7.  DRŽITEL ROZHODNUTÍ O REGISTRACI

KRKA, d.d., Novo mesto, Šmarješka cesta 6, 8501 Novo mesto, Slovinsko


8.  REGISTRAČNÍ ČÍSLO(A)
52/059/91-S/C


9.  DATUM PRVNÍ REGISTRACE/PRODLOUŽENÍ REGISTRACE
Datum první registrace: 3. 10. 1991

Datum posledního prodloužení registrace: 9. 5. 2013

10.  DATUM REVIZE TEXTU

17. 3. 2021
