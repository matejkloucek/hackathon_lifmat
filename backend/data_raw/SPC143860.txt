Tento dokument je odbornou informací k léčivému přípravku, který je předmětem specifického léčebného programu. Odborná informace byla předložena žadatelem o specifický léčebný program. Nejedná se o dokument schválený Státním ústavem pro kontrolu léčiv.
LEVOTONINE, tobolky
Souhrn údajů o přípravku
ANSM – Aktualizováno ke dni: 3. 12. 2018

1. NÁZEV PŘÍPRAVKU
LEVOTONINE, tobolky

2. KVALITATIVNÍ A KVANTITATIVNÍ SLOŽENÍ
Jedna tobolka obsahuje 100mg oxitriptanu.
Pomocné látky se známým účinkem: oxid siřičitý [siřičitan (E220)].
Úplný seznam pomocných látek viz bod 6.1.

3. LÉKOVÁ FORMA
Tobolky.

4. KLINICKÉ ÚDAJE
4.1. Terapeutické indikace
Syndrom postanoxického myoklonu Lance a Adamse.

4.2. Dávkování a způsob podání Způsob podání
PERORÁLNÍ.
Tobolky se užívají při jídle, je třeba zapít je vodou.
Tato léková forma není určena pro děti do šesti let (riziko vdechnutí).
V případě potřeby je možné u dítěte do šesti let tobolky rozevřít a jejich obsah rozmíchat
ve vodě.

Dávkování
Dávkování je třeba individuálně upravit na základě klinické odpovědi a snášenlivosti. Dávku je třeba v průběhu dvou až čtyř týdnů postupně zvyšovat. Účinky se zpravidla dostaví během sedmi dnů.

Dávkování u dospělých a dětí starších 15 let:
Obvyklé dávkování představuje 700 mg a 1 g denně (7 až 10 tobolek).

Dávkování u dětí do 15 let:
U dětí se doporučené dávkování pohybuje zpravidla od 0,3 do 7 mg/kg/den. Maximální dávkování je 10 mg/kg/den.

4.3. Kontraindikace
•  Hypersenzitivita na léčivou látku tohoto přípravku či jednu z pomocných látek uvedených v bodě 6.1;

•  Závažné poškození ledvin;
•  Karcinoidní tumor tenkého střeva;
•  Současné podávání neselektivních inhibitorů monoaminooxidázy (IMAO).

4.4. Zvláštní upozornění a opatření pro použití
Levotonine není určen k léčbě depresivních stavů.
Před začátkem léčby se ujistěte, že netrpíte onemocněním srdce či ledvin.
Přítomnost metabolitu kyseliny 5-hydroxy-indol-octové (5-HIAA) v moči může interferovat s některými testy nezbytnými pro diagnostikování karcinoidních tumorů.
Periferní inhibitor dekarboxylázy (benserazid a karbidopa) způsobuje částečnou inhibici extracerebrální dekarboxylace oxitriptanu a zvyšuje tak plazmatickou koncentraci oxitriptanu (viz bod 5.2).

Abstinenční syndrom:
U pacientů léčených vyšší než doporučenou maximální dávkou se u náhlého zastavení léčby může objevit syndrom z vysazení léčiva (třes, rýma, zmatenost a u pacientů s predispozicí status epilepticus).
Léčivý přípravek obsahuje siřičitan a může vyvolávat závažné alergické reakce, které mohou
zahrnovat bronchospasmus.

4.5. Interakce s jinými léčivými přípravky a jiné formy interakce Kontraindikované kombinace
+ neselektivní inhibitory monoaminooxidázy MAO
Riziko vzniku serotoninového syndromu: průjem, tachykardie, pocení, zmatenost či kóma. Dodržujte lhůtu dvou týdnů od vysazení IMAO a začátkem léčby a lhůtu jednoho týdne od ukončení léčby a začátkem léčby IMAO.

Nedoporučené kombinace
+ Selektivní inhibitory MAO-A
Riziko vzniku serotoninového syndromu: průjem, tachykardie, pocení, zmatenost či kóma. Pokud se současnému podávání léčivých přípravků nelze vyhnout, je požadováno pečlivé klinické sledování. Léčba se v tomto případě začíná na minimálních doporučených dávkách.

+ Linezolid
Riziko vzniku serotoninového syndromu: průjem, tachykardie, pocení, zmatenost či kóma. Pokud se současnému podávání léčivých přípravků nelze vyhnout, je požadováno pečlivé klinické sledování. Léčba se v tomto případě začíná na minimálních doporučených dávkách.

+ Alfa a beta sympatomimetika (injekční podání)
Paroxysmální  hypertenze  s možnou  arytmií  (inhibice  vstupu  sympatomimetika do sympatického nervového zakončení).

Kombinace vyžadující dodržování preventivních opatření
+ Adrenalin (podání ústní nebo podkožní)

Závažné komorové arytmie, které zvyšují dráždivost srdečního svalu. Snižte limit příjmu, například méně než 0,1 mg adrenalinu za 10 minut či 0,3 mg během jedné hodiny u dospělých pacientů.
4.6. Fertilita, těhotenství a kojení Těhotenství
Vzhledem k tomu, že nejsou k dispozici dostatečná data, doporučuje se přípravek Levotonine během těhotenství nepoužívat.
Podrobně:
•  neexistují dostatečné klinické údaje,
•  studie na zvířatech jsou povzbudivé.

Kojení
Není znám přechod Levotoninu do mateřského mléka. Přesto se doporučuje během používání přípravku kojení přerušit.

4.7. Účinky na schopnost řídit a obsluhovat stroje
Levotonine může způsobit nežádoucí účinky, které mohou ovlivnit zrak či bdělost. Doporučuje se opatrnost při řízení či při obsluze strojů.

4.8. Nežádoucí účinky
Hodnocení výskytu nežádoucích účinků vychází z této klasifikace jejich frekvence:


Velmi časté Časté
Méně časté Vzácné
Velmi vzácné Není známo
(≥ 1/10)
(≥ 1/100 do < 1/10)
(≥ 1/1000 do < 1/100)
(≥ 1/10000 do < 1/1000) (< 1/10000)
(z dostupných údajů nelze určit)

Přibližně u 30 % pacientů se mohou vyskytnout nežádoucí účinky v důsledku užívání Levotoninu. Tyto účinky mohou poukazovat na příliš vysoké dávky a lze jim zpravidla předcházet postupným zvyšováním dávky.
Mohou být zmírněny snížením dávky nebo symptomatickou léčbou.

Poruchy krve a lymfatického systému Méně časté: asymptomatická eozinofilie. Vzácné: leukocytóza, krvácení.

Poruchy imunitního systému
Méně  časté:  syndrom  eozinofilie/myalgie.  Syndrom  eozinofilie/myalgie  se  projevuje kopřivkou, někdy sklerodermií, bolestí svalů, kloubů a ztuhlostí. Mohou být přítomny dýchací potíže s dušností, kašlem a horečkou. Přítomna je leukocytóza a periferní eozinofilie. V biopsii je přítomen leukocytární zánět (s velmi málo eozinofily) a svalová fibróza.
Vzácné: rýma, dušnost.

Psychiatrické poruchy

Časté: disinhibice, neklid, podrážděnost, agresivita, euforie, zmatenost. Méně časté: halucinace, bludy.
Vzácné: deprese.
Velmi vzácné: serotoninový syndrom.

Poruchy nervového systému
Časté: ospalost, bolest hlavy.
Méně časté: nespavost, třes, ataxie, rozmazané vidění, mydriáza. Vzácné: dystonie, zhoršení myoklonu, noční můry.

Gastrointestinální poruchy (23 %)
Velmi časté: nevolnost, zvracení. Časté: průjem, bolest břicha.
Vzácné: nechutenství.
Žaludeční problémy zpravidla vymizí po několika týdnech léčby.

Poruchy kůže a podkožní tkáně:
Méně časté: kopřivka,
Vzácné: alergie, pocení, sklerodermie. Tento syndrom sdružuje pseudobulózní morfy, eozinofilii, svědění, pocit ztluštění kůže, brnění hrudníku a břicha, ale bez sklerodaktylie nebo teleangiektázie. Klinické vyšetření odhalí edematózní infiltrace předloktí a jasně ohraničené pigmentované skvrny připomínající morfy, které se nacházejí na bocích, stehnech, nohách a zádech. Na některých skvrnách se mohou nacházet puchýře s výrazným edémem povrchové dermis, který způsobuje odlupování puchýřů, a s fibrózou střední a hluboké dermis. Tento syndrom má blízko k syndromu eozinofilie/myalgie.

Celkové poruchy
Méně časté: periferní vazodilatace, edém, zvýšení tělesné hmotnosti, horečka. Vzácné: bradykardie.
Vzhledem  k přítomnosti  siřičitanu  hrozí  riziko  alergické  reakce  včetně  anafylaxe
a bronchospasmu.

Hlášení podezření na nežádoucí účinky
Hlášení podezření na nežádoucí účinky po registraci léčivého přípravku je důležité. Umožňuje to pokračovat ve sledování poměru přínosů a rizik léčivého přípravku. Žádáme zdravotnické pracovníky, aby hlásili podezření na nežádoucí účinky na adresu:

Státní ústav pro kontrolu léčiv Šrobárova 48
100 41 Praha 10
Webové stránky: http://www.sukl.cz/nahlasit-nezadouci-ucinek

4.9. Předávkování
Nejsou k dispozici údaje u člověka, ale kombinace s léčivými přípravky zvyšujícími koncentraci serotoninu mohou způsobit serotoninový syndrom (například periferní inhibitor dekarboxylázy používaný během klinických studií ke zlepšení biologické dostupnosti

Levotoninu. Téměř úplná inhibice dekarboxylázy je pozorována u dávek 100–150 mg/den u dospělé osoby).

5. FARMAKOLOGICKÉ VLASTNOSTI
5.1. Farmakodynamické vlastnosti
Farmakoterapeutická skupina: ATC kód: jiné léky pro nervový systém: N07XX.
Oxitriptan  či  L-5  hydroxytryptofan  je  bezprostředním  prekursorem  serotoninu  (5- hydroxytryptamin), neurotransmiteru podílejícím se na řadě neurotransmisních systémů.
Působení levotočivé formy 5-HTP je účinnější než racemická forma.

5.2. Farmakokinetické vlastnosti Vstřebávání
Při pouhém ústním podání je oxitriptan rychle metabolizován na serotonin periferními dekarboxylázami (žaludeční sliznice, tenké střevo, játra a ledviny) a jeho biologická dostupnost je velmi nízká. Lepší, byť velmi proměnlivé biologické dostupnosti (od 47 do 84 %) lze dosáhnout kombinací s periferním inhibitorem dekarboxylázy (benserazid a karbidopa) při vstřebávání.

Distribuce – biotransformace
Po  ústním  podání  je  oxitriptan  rychle  metabolizován  na  serotonin  periferními dekarboxylázami aromatických aminokyselin či 5-HTP dekarboxylázou. V mozku se nachází v katecholaminergních jádrech a v hematoencefalické bariéře.
Oxitriptan tedy hematoencefalickou membránou proniká jen částečně, aby se pomocí mozkové dekarboxylázy v mozku přeměnil na serotonin. Existuje přímá úměra mezi plazmatickými koncentracemi 5-HTP a mozkomíšní tekutinou.
Podávání 5-hydroxytryptofanu tedy umožňuje zvyšovat koncentraci 5-HT v mozku. Přesto je největší část 5-hydroxytryptofanu rozložena působením periferních dekarboxyláz ještě před dosažením oblastí mozku. Proto jsou inhibitory periferní dekarboxylázy aromatických aminokyselin (benserazid a karbidopa), jež nepronikají hematoencefalickou bariérou, schopny zvýšit nahromadění 5-HT v krvi po ústním podání.
Při dodržení klinických dávek je 19 % 5-HTP navázáno na sérové bílkoviny. 5-HTP ze sérových bílkovin neodstraňuje tryptofan. Koncentrace 5-HTP v mozkomíšní tekutině byly vyhodnoceny na 24 % plazmatických koncentrací 5-HTP.
Biologický poločas oxitriptanu se u každého člověka liší.
5-HTP se v plazmě hromadí nelineárně.

Eliminace
Serotonin je metabolizován monoaminooxidázou na kyselinu 5-hydroxy-indol-octovou (5-
HIAA), která se nachází v moči.

5.3. Předklinické údaje vztahující se k bezpečnosti přípravku
U hlodavců a opic má při ústním podání L-5 hydroxytryptofan nízkou toxicitu.
Studie toxicity L-5 hydroxytryptofanu po opakovaném podání probíhaly až šest měsíců u potkanů, psů a tři měsíce u opic. U potkanů má L-5 hydroxytryptofan nefrotoxický vliv; nefrotoxicita nebyla zjištěna u psů ani u opic, které jsou nejméně citlivým zvířecím druhem

na toxicitu L-5 hydroxytryptofanu. Zdá se, že rozdíl citlivosti závisí na schopnosti přeměny L- 5 hydroxytryptofanu na serotonin.
L-5 hydroxytryptofan byl předmětem teratologických studií u potkanů a myší. U potkanů byl zaznamenán teratogenní účinek projevující se viscerálními a skeletálními malformacemi, které se objevily po dávce silně toxické pro matku v jedné ze dvou studií. Tento účinek nebyl zaznamenán ve dvou studiích na myších, kde byl při vysokých dávkách zpozorován pouze fetotoxický účinek.
Během Amesova testu a testu lymfomu u myší L-5 hydroxytryptofan neprokázal žádný mutagenní potenciál in vitro.
K dispozici nejsou žádné údaje karcinogeneze.

6. FARMACEUTICKÉ ÚDAJE
6.1. Seznam pomocných látek
Mastek, pyrogenní oxid křemičitý, stearan hořečnatý.

Složení obalu tobolky:
• Modrá část:
o želatina
o oxid titaničitý
o indigokarmín
o oxid siřičitý (≤ 0,1 procenta)
• Bílá část:
o želatina
o oxid titaničitý
o oxid siřičitý (≤ 0,1 procenta)

6.2. Inkompatibility
Neuplatňuje se.

6.3. Doba použitelnosti
Tři roky.

6.4 Zvláštní opatření pro uchovávání
Žádná zvláštní opatření pro uchovávání.

6.5. Druh obalu a obsah obalu
10 nebo 100 tobolek ve skleněné lahvičce.

6.6. Zvláštní opatření pro likvidaci přípravku a zacházení s ním
Žádné zvláštní požadavky na likvidaci.

7. DRŽITEL ROZHODNUTÍ O REGISTRACI
PANPHARMA ZI DU CLAIRAY 35133 LUITRE

8. REGISTRAČNÍ ČÍSLO (A)
324 372-0 či 34009 324 372 0 7: 10 tobolek ve skleněné lahvičce.
333 380-2 či 34009 333 380 2 2: 100 tobolek ve skleněné lahvičce.

9. DATUM PRVNÍ REGISTRACE / PRODLOUŽENÍ REGISTRACE
20. února 1981

10. DATUM REVIZE TEXTU
16. září 2016
